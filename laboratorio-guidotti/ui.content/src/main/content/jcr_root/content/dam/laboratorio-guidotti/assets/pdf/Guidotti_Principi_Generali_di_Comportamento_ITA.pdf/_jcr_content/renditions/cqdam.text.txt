MODELLO DI ORGANIZZAZIONE, GESTIONE E CONTROLLO 
AI SENSI DEL D. LGS. N. 231/2001 
DI 
LABORATORI GUIDOTTI S.p.A. 
PRINCIPI GENERALI DI COMPORTAMENTO 
Aggiornato il 26 Aprile 2021 
INDICE 
PRINCIPI GENERALI DI COMPORTAMENTO ....................................................................................................... 3 
➢ Reati contro la Pubblica Amministrazione (artt. 24 e 25 D. Lgs. 231/2001) ......................................... 3 
➢ Reati informatici (art. 24 bis D. Lgs. 231/2001) ..................................................................................... 4 
➢ Reati di criminalità organizzata, ricettazione e riciclaggio e reati transnazionali (artt. 24 ter e 25 
octies D. Lgs. 231/2001; art. 10 Legge 146/2006) ......................................................................................... 6 
➢ Reati contro l’industria e il commercio (art. 25 bis e 25 bis1 D. Lgs. 231/2001) ................................... 7 
➢ Reati societari (art. 25 ter D. Lgs. 231/2001) ......................................................................................... 7 
➢ Reati in materia di violazione del diritto d’autore (art. 25 novies D. Lgs. 231/2001)............................ 8 
➢ Induzione a non rendere dichiarazioni o a rendere dichiarazioni mendaci all’autorità giudiziaria (art. 
25 decies D. Lgs. 231/2001) ........................................................................................................................... 8 
➢ Lavoro irregolare (art. 25 duodecies D. Lgs. 231/2001) ........................................................................ 9 
➢ Corruzione tra privati (art. 25 ter D. Lgs. 231/2001) ............................................................................. 9 
PRINCIPI ETICI E LE NORME DI COMPORTAMENTO DI RIFERIMENTO PER LA SOCIETÀ CON RIGUARDO ALLA 
SICUREZZA E SALUTE SUL LAVORO .................................................................................................................. 11 
PRINCIPI GENERALI DI COMPORTAMENTO IN MATERIA DI TUTELA AMBIENTALE ......................................... 13 
PRINCIPI GENERALI DI COMPORTAMENTO 
I referenti delle Direzioni, delle Funzioni e dei servizi coinvolti nelle Aree a rischio sono tenuti, nell’ambito 
della propria attività, al rispetto delle norme di comportamento di seguito indicate, conformi ai principi 
dettati dal Modello e, in particolare, dal Codice Etico di GUIDOTTI. 
È fatto assoluto divieto: 
⮚ di porre in essere condotte tali da integrare le fattispecie di reato previste dal Decreto (v. Allegato 
alla Parte Speciale “Descrizione dei reati presupposto”); 
⮚ di porre in essere qualsiasi comportamento che, pur non integrando in concreto alcuna delle 
ipotesi criminose sopra delineate, possa in astratto diventarlo; 
⮚ di porre in essere o agevolare operazioni in conflitto d'interesse - effettivo o potenziale - con la 
Società, nonché attività che possano interferire con la capacità di assumere, in modo imparziale, 
decisioni nel migliore interesse della Società e nel pieno rispetto delle norme del Codice Etico; 
⮚ di porre in essere o agevolare operazioni o attività che non siano rispettose delle norme del 
Codice Etico; 
⮚ di porre in essere attività che siano in contrasto con le procedure e i principi di controllo in esse 
previste ai fini della prevenzione dei reati di contraffazione di segni distintivi di opere dell’ingegno 
o di prodotti industriali. 
È, inoltre, necessario: 
⮚ che tutte le attività e le operazioni svolte per conto di GUIDOTTI siano improntate al massimo 
rispetto delle leggi vigenti, nonché dei principi di correttezza, trasparenza, buona fede e 
tracciabilità della documentazione; 
⮚ che sia assicurata la massima rispondenza tra i comportamenti effettivi e quelli richiesti dalle 
procedure interne, prestando una particolare attenzione per ciò che concerne lo svolgimento 
delle attività sensibili; 
⮚ che coloro che svolgono una funzione di controllo e supervisione in ordine agli adempimenti 
connessi all’espletamento delle suddette attività sensibili pongano particolare attenzione 
all’attuazione degli adempimenti stessi e riferiscano immediatamente all’Organismo di Vigilanza 
eventuali situazioni di irregolarità. 
In aggiunta alle norme di comportamento sopra menzionate, di seguito sono indicati gli ulteriori principi di 
comportamento da rispettare al fine di mitigare il rischio di commissione dei reati presupposto di volta in 
volta specificati. 
➢ Reati contro la Pubblica Amministrazione (artt. 24 e 25 D. Lgs. 231/2001) 
È fatto assoluto divieto: 
⮚ di elargire, offrire o promettere denaro a Pubblici Ufficiali o Incaricati di Pubblico Servizio, ivi 
inclusi gli operatori sanitari (ad es., farmacisti, medici, ecc.); 
⮚ di distribuire, offrire o promettere omaggi e regali che non siano di modico valore, in violazione 
di quanto previsto dal Codice Etico e dalla prassi aziendale; 
⮚ di accordare, offrire o promettere altri vantaggi, di qualsiasi natura essi siano, in favore di Pubblici 
Ufficiali o Incaricati di Pubblico Servizio, ivi inclusi gli operatori sanitari; 
⮚ di effettuare prestazioni in favore dei Partner e/o dei consulenti e/o dei fornitori che non trovino 
adeguata giustificazione nel contesto del rapporto con essi costituito; 
⮚ di riconoscere compensi in favore dei collaboratori esterni che non trovino adeguata 
giustificazione in relazione al tipo di incarico da svolgere ed alle prassi vigenti in ambito locale; 
⮚ di presentare dichiarazioni e/o documenti e/o dati e/o informazioni non rispondenti al vero o 
incompleti ad organismi pubblici nazionali, comunitari o esteri, tanto meno al fine di conseguire 
erogazioni pubbliche, contributi o finanziamenti agevolati; 
⮚ di destinare somme ricevute da organismi pubblici nazionali o comunitari a titolo di erogazioni, 
contributi o finanziamenti, per scopi differenti da quelli cui erano destinati originariamente. 
Inoltre, al fine di garantire il rispetto dei principi generali indicati in premessa: 
⮚ nelle aree a rischio, i rapporti con soggetti qualificabili come Pubblici Ufficiali o Incaricati di 
Pubblico Servizio devono essere gestiti in modo unitario, procedendo alla nomina di uno o più 
responsabili interni per ogni azione o pluralità di operazioni svolte; 
⮚ nell’ambito delle attività di collaborazione con il mondo scientifico, occorre garantire la 
congruità, l’adeguatezza e la documentabilità delle iniziative, le quali devono essere ispirate alla 
divulgazione scientifica ed al miglioramento della conoscenza professionale, nonché svolte in 
collaborazione con enti di provata affidabilità e di levatura nazionale; 
⮚ gli accordi di associazione con i Partner devono essere definiti per iscritto, ponendo in evidenza 
tutte le condizioni dell’accordo stesso - in particolare per quanto concerne le condizioni 
economiche concordate per la partecipazione congiunta alla procedura di gara; 
⮚ gli incarichi conferiti ai collaboratori esterni devono essere anch’essi redatti per iscritto, con 
l’indicazione del compenso pattuito, ed essere sottoscritti conformemente alle deleghe ricevute; 
⮚ nessun tipo di pagamento può essere effettuato in natura; 
⮚ le dichiarazioni rese ad organismi pubblici nazionali o comunitari ai fini dell’ottenimento di 
erogazioni, contributi o finanziamenti, devono contenere solo elementi assolutamente veritieri 
e, in caso di ottenimento degli stessi, deve essere rilasciato apposito rendiconto. 
➢ Reati informatici (art. 24 bis D. Lgs. 231/2001) 
Tutte le risorse aziendali e, in particolare, coloro i quali rivestono posizioni rilevanti nell’utilizzo e 
nell’amministrazione dei sistemi informatici, devono ispirare la loro azione ai seguenti principi di 
comportamento: 
● Riservatezza: garanzia che un determinato dato sia preservato da accessi impropri e sia 
utilizzato esclusivamente dai soggetti autorizzati. Le informazioni riservate devono essere 
protette sia nella fase di trasmissione sia nella fase di memorizzazione/conservazione, in modo 
tale che l’informazione sia accessibile esclusivamente a coloro i quali sono autorizzati a 
conoscerla; 
● Integrità: garanzia che ogni dato aziendale sia realmente quello originariamente immesso nel 
sistema informatico e sia stato modificato esclusivamente in modo legittimo. Si deve garantire 
che le informazioni vengano trattate in modo tale che non possano essere manomesse o 
modificate da soggetti non autorizzati; 
● Disponibilità: garanzia di reperibilità di dati aziendali in funzione delle esigenze di continuità dei 
processi e nel rispetto delle norme che ne impongono la conservazione storica. 
È fatto divieto, in particolare, di: 
⮚ alterare documenti informatici, pubblici o privati, aventi efficacia probatoria; 
⮚ accedere abusivamente al sistema informatico o telematico di soggetti pubblici o privati; 
⮚ accedere abusivamente al proprio sistema informatico o telematico al fine di alterare e/o 
cancellare dati e/o informazioni; 
⮚ detenere e utilizzare abusivamente codici, parole chiave o altri mezzi idonei all'accesso a un 
sistema informatico o telematico di soggetti concorrenti, pubblici o privati, al fine di acquisire 
informazioni riservate; 
⮚ detenere e utilizzare abusivamente codici, parole chiave o altri mezzi idonei all'accesso al proprio 
sistema informatico o telematico al fine di acquisire informazioni riservate; 
⮚ svolgere attività di approvvigionamento e/o produzione e/o diffusione di apparecchiature e/o 
software allo scopo di danneggiare un sistema informatico o telematico, di soggetti, pubblici o 
privati, le informazioni, i dati o i programmi in esso contenuti, ovvero di favorire l’interruzione, 
totale o parziale, o l’alterazione del suo funzionamento; 
⮚ svolgere attività fraudolenta di intercettazione, impedimento o interruzione di comunicazioni; 
⮚ svolgere attività di modifica e/o cancellazione di dati, informazioni o programmi di soggetti 
privati o soggetti pubblici o comunque di pubblica utilità; 
⮚ svolgere attività di danneggiamento di informazioni, dati e programmi informatici o telematici 
altrui; 
⮚ distruggere, danneggiare, rendere inservibili sistemi informatici o telematici di pubblica utilità. 
Pertanto, i soggetti sopra indicati devono: 
- utilizzare le informazioni, le applicazioni e le apparecchiature esclusivamente per motivi di ufficio; 
- evitare di introdurre e/o conservare in Azienda (in forma cartacea, informatica e mediante utilizzo di 
strumenti aziendali), a qualsiasi titolo e per qualsiasi ragione, documentazione e/o materiale 
informatico di natura riservata e di proprietà di terzi, salvo che siano stati acquisiti con il loro espresso 
consenso e per motivi strettamente lavorativi; 
- evitare di trasferire all’esterno della Società e/o trasmettere files, documenti, o qualsiasi altra 
documentazione riservata di proprietà della Società stessa o di altra società del Gruppo, se non per 
finalità strettamente attinenti allo svolgimento delle proprie mansioni; 
- evitare l’utilizzo di strumenti software e/o hardware atti a intercettare, falsificare, alterare o 
sopprimere il contenuto di comunicazioni e/o documenti informatici; 
- utilizzare la connessione a internet per gli scopi e il tempo strettamente necessario allo svolgimento 
delle attività lavorative; 
- rispettare le procedure e gli standard previsti, segnalando senza ritardo alle funzioni competenti 
eventuali utilizzi e/o funzionamenti anomali delle risorse informatiche; 
- impiegare sulle apparecchiature della Società solo prodotti ufficialmente acquisiti dalla Società 
stessa; 
- astenersi dall'effettuare copie non specificamente autorizzate di dati e di software; 
- astenersi dall’utilizzare gli strumenti informatici a disposizione al di fuori delle prescritte 
autorizzazioni; 
- osservare ogni altra norma specifica riguardante gli accessi ai sistemi e la protezione del patrimonio 
di dati e applicazioni della Società; 
- osservare scrupolosamente quanto previsto dalle politiche di sicurezza aziendali per la protezione e 
il controllo dei sistemi informatici. 
➢ Reati di criminalità organizzata, ricettazione e riciclaggio e reati transnazionali (artt. 24 ter e 25 
octies D. Lgs. 231/2001; art. 10 Legge 146/2006) 
Al fine di garantire il rispetto dei principi generali indicati in premessa: 
- con riferimento all'attendibilità commerciale/professionale dei fornitori e dei partner devono essere 
richieste tutte le informazioni necessarie, utilizzando all’uopo anche gli strumenti messi a 
disposizione da consulenti esterni; 
- gli incarichi conferiti ad eventuali aziende di servizi e/o persone fisiche che curino gli interessi 
economico/finanziari della Società devono essere anch’essi redatti per iscritto, con l’indicazione dei 
contenuti e delle condizioni economiche pattuite;  
- è necessario che le funzioni competenti assicurino il controllo della avvenuta regolarità dei 
pagamenti nei confronti di tutti le controparti (incluse le Società dello stesso Gruppo); in particolare, 
dovrà essere precisamente verificato che vi sia coincidenza tra il soggetto a cui è intestato l’ordine e 
il soggetto che incassa le relative somme; 
- il controllo deve essere sia formale che sostanziale (verifica della sede legale della società 
controparte, verifica degli istituti di credito utilizzati, verifica relativamente all’utilizzo di società 
fiduciarie) e deve essere garantito con riferimento ai flussi finanziari aziendali e ai pagamenti verso 
terzi e verso società del Gruppo; 
- devono essere rispettati scrupolosamente i requisiti minimi fissati ai fini della selezione dei soggetti 
offerenti i beni e/o servizi che la Società intende acquisire; 
- devono essere fissati i criteri di valutazione delle offerte; 
- in caso di conclusione di accordi/joint venture finalizzati alla realizzazione di investimenti, deve essere 
garantita la massima trasparenza;  
- deve essere garantita la piena collaborazione con l’Autorità Giudiziaria, anche attraverso il rifiuto di 
influenzare gli eventuali soggetti chiamati a rendere dichiarazioni o di indurre questi ad avvalersi 
della facoltà di non rispondere. 
➢ Reati contro l’industria e il commercio (art. 25 bis e 25 bis1 D. Lgs. 231/2001) 
Al fine di garantire il rispetto dei principi generali indicati in premessa, la Società:  
- dispone di regole sull'utilizzo di materiale protetto da privativa industriale; 
-  assicura il controllo, anche mediante l'ausilio di consulenti, e la conformità alla normativa del 
materiale promozionale/pubblicitario presentato all'esterno. 
➢ Reati societari (art. 25 ter D. Lgs. 231/2001) 
Alla luce dei principi di controllo prima evidenziati, è necessario che tutte le operazioni svolte nell’ambito 
delle attività "sensibili" ricevano debita evidenza. 
Nell’esecuzione di tali operazioni, occorre che sia garantito il rispetto dei principi di comportamento di 
seguito indicati: 
- garantire il rispetto delle regole comportamentali previste nel Codice Etico della Società, con 
particolare riguardo all’esigenza di assicurare che ogni operazione e transazione sia correttamente 
registrata, autorizzata, verificabile, legittima, coerente e congrua; 
- tenere un comportamento corretto e trasparente, nel rispetto delle norme di legge e regolamentari 
vigenti, nell’esecuzione di tutte le attività finalizzate alla formazione del bilancio e delle altre 
comunicazioni sociali, al fine di fornire ai soci e ai terzi un’informazione veritiera e corretta sulla 
situazione economica, patrimoniale e finanziaria della società; 
- tenere un comportamento corretto e trasparente, nel rispetto delle norme di legge e regolamentari 
vigenti, nell’acquisizione, elaborazione e illustrazione dei dati e delle informazioni necessarie per 
consentire di pervenire ad un fondato giudizio sulla situazione patrimoniale, economica e finanziaria 
della Società; 
- garantire il rispetto dei principi di integrità, correttezza e trasparenza, così da consentire ai 
destinatari di pervenire ad un fondato ed informato giudizio sulla situazione patrimoniale, economica 
e finanziaria della Società e sull’evoluzione della sua attività, nonché sui relativi prodotti finanziari; 
- osservare le prescrizioni imposte dalla legge a tutela dell’integrità ed effettività del capitale sociale 
ed agire nel rispetto delle procedure interne aziendali che su tali norme si fondano, al fine di non 
ledere le garanzie dei creditori e dei terzi in genere al riguardo; 
- astenersi dal compiere qualsivoglia operazione o iniziativa qualora vi sia una situazione di conflitto di 
interessi, ovvero qualora sussista, anche per conto di terzi, un interesse in conflitto con quello della 
Società; 
- assicurare il regolare funzionamento della Società e degli organi sociali, garantendo e agevolando 
ogni forma di controllo interno sulla gestione sociale prevista dalla legge, nonché la libera formazione 
della volontà assembleare; 
- astenersi dal porre in essere operazioni simulate o altrimenti fraudolente, nonché dal diffondere 
notizie false e/o non corrette e/o fuorvianti, idonee a provocare l’alterazione del prezzo di strumenti 
finanziari; 
- gestire con la massima correttezza e trasparenza il rapporto con le Pubbliche Autorità, ivi incluse 
quelle di Vigilanza; 
- effettuare con tempestività, correttezza e buona fede tutte le comunicazioni previste dalla legge e 
dai regolamenti nei confronti delle Autorità Pubbliche di Vigilanza, non ostacolando l’esercizio delle 
funzioni di vigilanza da queste intraprese; 
- tenere un comportamento corretto e veritiero con gli organi di stampa e di informazione; 
- improntare le attività ed i rapporti con le altre società del Gruppo alla massima correttezza, integrità 
e trasparenza, così da garantire il rispetto delle leggi e dei regolamenti vigenti. 
➢ Reati in materia di violazione del diritto d’autore (art. 25 novies D. Lgs. 231/2001) 
A tutti i soggetti destinatari del Modello è fatto assoluto divieto: 
- di porre in essere qualsiasi comportamento che, pur non integrando in concreto alcuna delle ipotesi 
criminose sopra delineate, possa in astratto diventarlo; 
- di duplicare, importare, distribuire, vendere, concedere in locazione, diffondere/trasmettere al 
pubblico, detenere a scopo commerciale, o comunque per trarne profitto, senza averne diritto, 
programmi per elaboratori, banche dati protette ovvero qualsiasi opera protetta dal diritto d’autore 
e da diritti connessi, incluse opere a contenuto letterario, musicale, multimediale, cinematografico, 
artistico; 
- di diffondere tramite reti telematiche - senza averne diritto - un’opera dell’ingegno o parte di essa; 
- di mettere in atto pratiche di file sharing, attraverso lo scambio e/o la condivisione di qualsivoglia 
tipologia di file attraverso piattaforme di tipo peer to peer. 
Inoltre, al fine di garantire il rispetto dei principi generali indicati in premessa, la Società richiede: 
- l'osservanza di regole sull'utilizzo di materiale protetto da diritto d'autore; 
- la formalizzazione di contratti di ricerca e di clausole specifiche per la gestione dei diritti d'autore; 
- il divieto di installazione e utilizzo non autorizzato di sistemi di file sharing. 
➢ Induzione a non rendere dichiarazioni o a rendere dichiarazioni mendaci all’autorità giudiziaria 
(art. 25 decies D. Lgs. 231/2001) 
È fatto assoluto divieto: 
- di coartare, in qualsiasi forma e con qualsiasi modalità, la volontà di rispondere all’Autorità 
Giudiziaria di soggetti chiamati a rendere dichiarazioni o di indurre questi ad avvalersi della facoltà 
di non rispondere; 
- di indurre, in qualsiasi modo, i soggetti chiamati a rendere dichiarazioni di fronte all'Autorità 
Giudiziaria, a rendere dichiarazioni non veritiere; 
- di elargire, offrire o promettere denaro, omaggi, regali o altri vantaggi a persone chiamate a rendere 
dichiarazioni di fronte all'Autorità Giudiziaria; 
- di porre in essere qualsiasi comportamento che, pur non integrando in concreto l'ipotesi criminosa 
sopra delineate, possa in astratto diventarlo; 
- di porre in essere o agevolare operazioni o attività che non siano rispettose delle norme del Codice 
Etico. 
Inoltre, al fine di garantire il rispetto dei principi generali indicati in premessa: 
- nei rapporti con l’Autorità Giudiziaria, occorre assicurare che gli indagati o imputati in un 
procedimento penale, specie ove avente ad oggetto procedimenti in cui la Società può essere 
direttamente o indirettamente coinvolta, siano liberi di esprimere liberamente le proprie 
rappresentazioni dei fatti ove decidano di sottoporsi alle domande. 
➢ Lavoro irregolare (art. 25 duodecies D. Lgs. 231/2001) 
I destinatari del Modello dovranno attenersi ai seguenti principi: 
− considerare sempre prevalente la tutela dei lavoratori rispetto a qualsiasi considerazione 
economica; 
− nel caso in cui si faccia ricorso al lavoro interinale mediante apposite agenzie, assicurarsi che tali 
soggetti si avvalgano di lavoratori in regola con la normativa in materia di permesso di soggiorno 
e richiedere espressamente l'impegno a rispettare il Modello; 
− assicurarsi con apposite clausole contrattuali che eventuali soggetti terzi con cui la Società 
collabora (fornitori, consulenti, ecc.) si avvalgano di lavoratori in regola con la normativa in 
materia di permesso di soggiorno e richiedere espressamente l'impegno a rispettare il Modello; 
− che siano rispettate le misure previste dalle procedure aziendali dirette alla prevenzione 
dell'impiego del lavoro irregolare ed alla tutela dei lavoratori; 
− non fare ricorso, in alcun modo, al lavoro minorile o non collaborare con soggetti che vi facciano 
ricorso; 
− disporre un adeguato sistema di deleghe e procure in materia di assunzione dei lavoratori; 
− implementare un sistema di monitoraggio delle vicende relative ai permessi di soggiorno 
(scadenze, rinnovi, ecc.). 
➢ Corruzione tra privati (art. 25 ter D. Lgs. 231/2001) 
Nei rapporti fra soggetti privati e nei rapporti tra dipendenti, è vietato: 
• sollecitare o ricevere, direttamente, o tramite un intermediario, un indebito vantaggio di qualsiasi 
natura, ovvero accettare la promessa di tale vantaggio, per sé o per un terzo, nello svolgimento di 
funzioni direttive o lavorative di qualsiasi tipo per conto della Società, al fine di compiere od omettere 
un atto in violazione degli obblighi inerenti al proprio ufficio o degli obblighi di fedeltà in generale; 
• promettere, offrire o concedere, direttamente o tramite un intermediario, un indebito vantaggio di 
qualsiasi natura a soggetti che svolgono funzioni direttive o lavorative di qualsiasi tipo all’interno 
della Società o per conto di un'entità del settore privato, affinché compiano o omettano un atto in 
violazione di un dovere. 
Inoltre, al fine di garantire il rispetto dei principi indicati in premessa: 
1. occorre documentare in modo adeguato i regali o gli omaggi o le spese di cortesia per 
consentire le verifiche da parte dell’Organismo di Vigilanza; 
2. l'eventuale reclutamento del personale nonché la gestione dello stesso deve avvenire nel 
rispetto delle regole aziendali assicurando: 
a) un processo di pianificazione delle risorse da assumere che tiene conto del 
fabbisogno; 
b) l'individuazione dei requisiti minimi necessari per ricoprire il ruolo e il relativo livello 
di retribuzione nel rispetto di quanto previsto dai CCNL (ove applicabili) ed in 
coerenza con le tabelle retributive di riferimento; 
c) la definizione di un processo di selezione del personale che disciplina: (i) la ricerca di 
una pluralità di candidature in funzione della complessità del ruolo da ricoprire; (ii) 
la gestione dei conflitti di interesse tra il selezionatore e il selezionato; (iii) la verifica, 
attraverso diverse fasi di screening, della coerenza delle candidature con il profilo 
definito. 
d) lo svolgimento di verifiche pre-assuntive finalizzate a prevenire l'insorgere di 
situazioni pregiudizievoli che espongano la Società al rischio di commissione dei reati 
presupposto; 
e) autorizzazione all'assunzione da parte di adeguati livelli; 
f) sistemi che garantiscano la tracciabilità delle rilevazioni delle presenze e la 
correttezza delle retribuzioni erogate. 
3. i contratti tra la Società e i referenti di agenzie, fornitori, consulenti e clienti devono essere 
definiti per iscritto in tutte le loro condizioni e termini, e rispettare quanto indicato ai 
successivi punti: 
a) nei contratti con tutte le terze parti (agenzie, consulenti, distributori ecc.) deve 
essere contenuta apposita clausola che regoli le conseguenze della violazione da 
parte degli stessi delle norme di cui al Modello; 
b) le agenzie o il loro referenti, i fornitori, i distributori e, in generale, le terze parti 
devono essere scelti con metodi trasparenti e secondo criteri qualitativi e 
quantitativi predefiniti; 
c) approvazione del contratto secondo adeguati livelli autorizzativi. 
d) nella gestione dei contratti, inoltre, devono essere svolte verifiche sulla coerenza 
dell'ordine rispetto ai parametri previsti nel contratto medesimo; sulla completezza 
ed accuratezza della fattura e della conformità della stessa alle prescrizioni di legge, 
così come previsto dalle procedure aziendali; 
e) nell'ambito dei rapporti con società, fondazioni, associazioni ed altri enti privati 
devono essere individuate le tipologie di rapporti e le relative modalità di gestione, 
nonché le modalità di raccolta, verifica e approvazione della documentazione da 
trasmettere ai relativi esponenti;  
f) devono essere rispettate le procedure per il controllo dei flussi finanziari e la 
tracciabilità dei pagamenti. 
PRINCIPI ETICI E LE NORME DI COMPORTAMENTO DI RIFERIMENTO PER LA SOCIETÀ 
CON RIGUARDO ALLA SICUREZZA E SALUTE SUL LAVORO 
La Società si impegna, come previsto dalla normativa vigente, a garantire il rispetto della suddetta normativa 
in tema di tutela della salute e sicurezza sul lavoro, nonché ad assicurare, in generale, un ambiente di lavoro 
sicuro, sano e idoneo allo svolgimento dell'attività lavorativa, secondo quanto stabilito dal SGI HSE, anche 
attraverso:  
- la valutazione dei rischi per la salute e la sicurezza; 
- la programmazione della prevenzione, mirando ad un complesso che, nell’attività di 
prevenzione, integri in modo coerente le condizioni tecniche, produttive dell'azienda, 
nonché l'influenza dei fattori dell'ambiente e dell’organizzazione del lavoro; 
- l'eliminazione dei rischi ovvero, ove ciò non sia possibile, la loro riduzione al minimo – e, 
quindi, la loro gestione – in relazione alle conoscenze acquisite in base al progresso tecnico; 
- il rispetto dei principi ergonomici nell’organizzazione del lavoro, nella concezione dei posti 
di lavoro, nella scelta delle attrezzature e nella definizione dei metodi di lavoro e produzione, 
anche al fine di attenuare il lavoro monotono e quello ripetitivo; 
- la riduzione dei rischi alla fonte;  
-  la sostituzione di ciò che è pericoloso con ciò che non lo è o è meno pericoloso; 
- la limitazione al minimo del numero di Lavoratori che sono, o che possono essere, esposti a 
rischi; 
- compatibilmente con la tipologia della propria attività di impresa, l'utilizzo limitato di agenti 
fisici sul luogo di lavoro; 
- la definizione di adeguate misure di protezione collettiva e individuale, fermo restando che 
le prime dovranno avere priorità sulle seconde; 
- il controllo sanitario dei Lavoratori in funzione dei rischi specifici; 
- l'allontanamento di un Lavoratore dall'esposizione al rischio per motivi sanitari inerenti la 
sua persona e, ove possibile, l’attribuzione ad altra mansione; 
- la comunicazione ed il coinvolgimento adeguati dei Destinatari, nei limiti dei rispettivi ruoli, 
funzioni e responsabilità, nelle questioni connesse alla salute ed alla sicurezza sul lavoro; in 
quest’ottica, particolare rilevanza è riconosciuta alla consultazione preventiva dei soggetti 
interessati in merito alla individuazione e valutazione dei rischi ed alla definizione delle 
misure preventive; 
- la formazione e l’addestramento adeguati dei Destinatari, nei limiti dei rispettivi ruoli, 
funzioni e responsabilità, rispetto alle questioni connesse alla salute ed alla sicurezza sul 
lavoro, al fine di assicurare la consapevolezza della importanza della conformità delle azioni 
rispetto al Modello e delle possibili conseguenze dovute a comportamenti che si discostino 
dalle regole dettate dallo stesso; in quest’ottica, particolare rilevanza è riconosciuta alla 
formazione ed all’addestramento dei soggetti che svolgono compiti che possono incidere 
sulla salute e la sicurezza sul lavoro; 
- la definizione di adeguate misure igieniche, nonché di adeguate misure di emergenza da 
attuare in caso di pronto soccorso, di lotta antincendio, di evacuazione dei Lavoratori e di 
pericolo grave e immediato; 
- l'uso di segnali di avvertimento a sicurezza; 
- la regolare manutenzione di ambienti, attrezzature, macchine e impianti, con particolare 
riguardo ai dispositivi di sicurezza in conformità alle indicazioni dei fabbricanti. 
Le misure relative alla sicurezza e alla salute durante il lavoro non devono in nessun caso comportare oneri 
finanziari per i Lavoratori. 
I doveri ed i compiti dei Terzi Destinatari 
Come risulta anche dal Codice Etico della Società, i Terzi che entrano in contatto con l’Azienda devono 
collaborare al meglio delle proprie competenze e responsabilità al fine di promuovere comportamenti 
diretti a garantire la salute e sicurezza dei lavoratori. 
I doveri ed i compiti degli Appaltatori 
Gli Appaltatori devono: 
- garantire la propria idoneità tecnico professionale in relazione ai lavori da eseguire in 
appalto o mediante contratto d’opera o di somministrazione; 
- recepire le informazioni fornite dal Datore di Lavoro circa i rischi specifici esistenti 
nell’ambiente in cui sono destinati ad operare e sulle misure di prevenzione e di emergenza 
adottate dal Datore di Lavoro; 
- cooperare con il Datore di Lavoro per l’attuazione delle misure di prevenzione e protezione 
dai rischi sul lavoro incidenti sull’attività lavorativa oggetto di contratto di appalto o d’opera 
o di somministrazione; 
- coordinare con il Datore di Lavoro gli interventi di protezione e prevenzione dai rischi cui 
sono esposti i Lavoratori. 
I doveri ed i compiti dei Fornitori 
I Fornitori devono rispettare il divieto di fabbricare vendere, noleggiare e concedere in uso attrezzature di 
lavoro, dispositivi di protezione individuali ed impianti non rispondenti alle disposizioni legislative e 
regolamentari vigenti in materia di salute e sicurezza sul lavoro. 
In merito alla performance dei Fornitori, viene svolta una verifica preliminare sia sull'efficienza dal punto di 
vista della Salute e Sicurezza sul Lavoro sia sull'impatto energetico dei Fornitori stessi.  
Inoltre, viene previsto un monitoraggio delle eventuali violazioni e il mantenimento di adeguati standard di 
performance, nonché GUIDOTTI fornisce anche un feedback finale sulla performance dei Fornitori. 
I doveri ed i compiti dei Progettisti 
I Progettisti dei luoghi, dei posti di lavoro e degli impianti devono rispettare i principi generali di 
prevenzione in materia di salute e sicurezza sul lavoro al momento delle scelte progettuali e tecniche, 
scegliendo attrezzature, componenti e dispositivi di protezione rispondenti alle disposizioni legislative e 
regolamentari vigenti in materia. 
I doveri ed i compiti degli Installatori 
Gli Installatori devono, per la parte di loro competenza, attenersi alle norme di salute e sicurezza sul lavoro, 
nonché alle istruzioni fornite dai rispettivi fabbricanti. 
PRINCIPI GENERALI DI COMPORTAMENTO IN MATERIA DI TUTELA AMBIENTALE 
Nell’espletamento della propria attività per conto di GUIDOTTI, i destinatari del Modello sono tenuti al 
rispetto delle norme di comportamento di seguito indicate, conformi ai principi dettati dal Modello e, in 
particolare, dal Codice Etico. 
A tutti i soggetti i destinatari del Modello, segnatamente, è fatto assoluto divieto: 
⮚ di tenere, promuovere, collaborare o dare causa alla realizzazione di comportamenti tali che, presi 
individualmente o collettivamente, integrino, direttamente o indirettamente, le fattispecie di reato 
rientranti tra quelle considerate nell’articolo 25 undecies del Decreto; 
⮚ di tenere comportamenti che, sebbene risultino tali da non costituire di per sé fattispecie di reato 
rientranti tra quelle sopra considerate, possano potenzialmente diventarlo. 
I destinatari del Modello dovranno, inoltre, attenersi ai seguenti principi: 
⮚ considerare sempre prevalente la necessità di tutelare l’ambiente rispetto a qualsiasi considerazione 
economica; 
⮚ contribuire, per quanto di propria competenza, all’adempimento degli obblighi previsti a tutela 
dell’ambiente; 
⮚ valutare sempre gli effetti della propria condotta in relazione al rischio di danno all’ambiente: ogni 
azione che possa avere impatto ambientale deve tendere alla riduzione al minimo dei danni reali o 
potenziali causabili all'ambiente; 
⮚ conformemente alla propria formazione ed esperienza, nonché alle istruzioni e ai mezzi forniti ovvero 
predisposti dal datore di lavoro, non adottare comportamenti imprudenti che potrebbero recare 
danno all’ambiente; 
⮚ astenersi dal compiere di propria iniziativa operazioni o manovre che non rientrino nelle proprie 
mansioni o, comunque, che siano suscettibili di recare danni all’ambiente; 
⮚ devono essere rispettate le misure previste dalle procedure aziendali dirette alla prevenzione della 
produzione e alla riduzione della nocività dei rifiuti; 
⮚ deve essere assicurata la tutela del suolo e del sottosuolo, la conservazione del territorio nonché la 
tutela delle acque superficiali, marine e sotterranee; 
⮚ devono essere prese tutte le precauzioni necessarie a limitare al minimo l’inquinamento dell’aria e a 
contenere comunque le emissioni al di sotto dei limiti fissati dalla legge; 
⮚ il deposito temporaneo e il successivo conferimento dei rifiuti devono essere effettuati in condizioni 
di sicurezza e nel rispetto della normativa vigente; 
⮚ devono essere rispettate le procedure volte a prevenire le emergenze ambientali ed a limitare i danni 
qualora le stesse dovessero verificarsi; 
⮚ partecipare ai corsi di formazione specifica in materia ambientale. 
Su qualsiasi operazione realizzata dai soggetti sopra indicati e valutata potenzialmente a rischio di 
commissione di reati, l’Organismo di Vigilanza avrà facoltà di effettuare i controlli ritenuti più opportuni. 

CODICE ETICO 
AI SENSI DEL D.LGS. N. 231/2001 
DI 
LABORATORI GUIDOTTI S.p.A. 
Aggiornato il 26.04.2021 
2 
Indice 
I.       Introduzione 6 
I.1       Il Codice di Condotta Globale del Gruppo Menarini e gli strumenti di autoregolamentazione del 
Gruppo recepiti nel presente Codice Etico. 7 
I.2       Destinatari del Codice Etico 10 
I.3       Struttura del Codice Etico 11 
II.       I principi etici generali 12 
II.1       Responsabilità e rispetto delle leggi 12 
II.2       Correttezza, professionalità, efficienza 12 
II.3       Spirito di servizio 13 
II.4       Trasparenza 13 
II.5       Imparzialità 14 
II.6       Integrità 14 
II.7       Conflitti di interesse 14 
II.8       Ripudio della corruzione in Italia ed all’estero 15 
II.9       Antiriciclaggio 16 
II.10       Il ripudio delle organizzazioni criminali 16 
II.11       Il ripudio di ogni forma di terrorismo 17 
II.12       Sicurezza dei luoghi di lavoro e dei lavoratori 17 
II.13       Tutela dell’ambiente 17 
II.14       Buona Pratica di Fabbricazione 17 
II.15       Buona Pratica Clinica 17 
II.16       Buona Pratica di Laboratorio 18 
II.17       Corretto utilizzo dei sistemi informatici 18 
II.18       Tutela dei diritti di proprietà industriale e intellettuale 18 
II.19       Riservatezza delle informazioni 19 
II.20       Tutela della privacy e rapporti con il Garante per la protezione dei dati personali 19 
III.       I principi etici nei rapporti con i dipendenti ed i collaboratori 19 
III.1       Valore delle risorse umane 19 
III.2       Valore della formazione e correttezza nella selezione del personale 20 
III.3       Tutela della personalità individuale 21 
III.4       Rispetto delle leggi sulla regolarità del permesso di soggiorno dei lavoratori 21 
III.5       Diligenza ed efficienza nell’utilizzo dei beni aziendali 21 
III.6       Tutela dell’immagine e della reputazione aziendale 21 
IV.       I principi etici nei rapporti con i pazienti 21 
3 
V.       I principi etici nei rapporti con i soci, con il Mercato e con i concorrenti 22 
V.1       Tutela nei rapporti con il Socio Unico e con il Mercato 22 
V.2       Informazione societaria e le informazioni “price sensitive” 22 
V.3       Tutela del capitale sociale e dei creditori 23 
V.4       Controllo e trasparenza contabile e fiscale 23 
V.5       Tutela della trasparenza nelle transazioni finanziarie e commerciali 25 
V.6       Tutela nei rapporti con i concorrenti 25 
VI.       I principi etici nei rapporti con le Istituzioni, le Autorità e le Associazioni 26 
VI.1       Le Autorità e le Istituzioni Pubbliche 26 
VI.2       Le organizzazioni politiche e sindacali e la promozione delle attività “non profit” 26 
VII.       I principi etici nei rapporti con i clienti, i fornitori e i consulenti 27 
VII.1       Imparzialità tra i clienti 27 
VII.2       Correttezza delle informazioni e comunicazioni verso i clienti 27 
VII.3       Qualità e sicurezza nei servizi erogati 27 
VII.4       Correttezza nei rapporti con le Stazioni Appaltanti 28 
VII.5       Responsabilità nei confronti dei fornitori e dei consulenti 28 
VII.6       Criteri di selezione e qualificazione dei fornitori e dei consulenti 28 
VIII.       Norme di comportamento 29 
VIII.1       Principi e norme di comportamento per i componenti degli Organi Sociali 29 
VIII.1.a)      Tutela del capitale sociale e dei creditori 30 
VIII.2       Principi e norme di comportamento per il Personale 31 
VIII.2.a)      Conflitto di interessi 33 
VIII.2.b)      Rapporti con le Pubbliche Autorità nel contrasto alla corruzione 33 
VIII.2.c)      Rapporti tra privati nel contrasto alla corruzione 35 
VIII.2.d)      Rapporti con fornitori e consulenti 36 
VIII.2.e)      Rapporti con i clienti 37 
VIII.2.f)      L’informazione scientifica diretta 37 
(a)   Principi generali 37 
(b)   L’informazione verbale diretta al medico 38 
(c)   Il materiale informativo 38 
(d)   Il materiale promozionale 39 
(e)   L’aggiornamento professionale e la collaborazione scientifica 39 
(f)   La pubblicità delle specialità medicinali 40 
(g)   I campioni gratuiti 40 
4 
VIII.2.g)      Manifestazioni congressuali, visite ai laboratori aziendali, corsi di aggiornamento e 
investigator meetings 41 
(a)   Principi generali 41 
(b)   Le sedi congressuali 43 
(c)   Gli eventi regionali e le riunioni scientifiche a livello locale 43 
(d)   Gli eventi interregionali 43 
(e)   Le manifestazioni nazionali e internazionali 44 
(f)   Il materiale promozionale utilizzabile in sede congressuale 45 
(g)   La sponsorizzazione delle attività di formazione continua nel settore salute 45 
(h)   L’aggiornamento e formazione via web 46 
(i)   I corsi di aggiornamento 47 
(l)   I simposi satellite 47 
(m)   Le visite ai laboratori aziendali 47 
(n)   Gli investigator meetings 48 
(o)   Le iniziative di relazioni professionali 48 
VIII.2.h)      I rapporti dell’industria con il mondo scientifico e sanitario e con le associazioni dei 
pazienti 49 
(a)   Le consulenze scientifiche 49 
(b)   Le borse di studio 49 
(c)   I comitati di consulenza - Advisory Boards 50 
(d)   I rapporti con le società scientifiche 51 
(e)   Le sperimentazioni e le indagini connesse ai farmaci 51 
(f)   Siti internet 52 
(g)   Rapporti con le associazioni dei pazienti 53 
VIII.2.i)      Partecipazione alle gare 53 
VIII.2.j)      Obbligo di aggiornamento 54 
VIII.2.k)      Riservatezza 54 
VIII.2.l)      Diligenza nell’utilizzo dei beni della società 55 
VIII.2.m)      Rispetto delle norme sull’immigrazione clandestina 55 
VIII.2.n)      Tutela del capitale sociale e dei creditori 56 
VIII.2.o)      Diligenza da adottarsi a fini tributari 57 
VIII.2.p)      Contrasto al riciclaggio, auto riciclaggio e ricettazione 57 
VIII.2.q)      Utilizzo dei sistemi informatici 58 
VIII.2.r)      Tutela dei diritti di proprietà industriale e intellettuale 59 
5 
VIII.2.s)      Protezione dei dati personali e rapporti con il Garante per la Protezione dei Dati Personali 
59 
VIII.2.t)      Tutela della salute e sicurezza nei luoghi di lavoro 60 
VIII.2.u)      Tutela dell’ambiente 62 
VIII.3       Norme di comportamento per i Terzi Destinatari 63 
IX.       La trasparenza dei trasferimenti di valore tra le industrie farmaceutiche, gli operatori sanitari e le 
organizzazioni sanitarie 63 
IX.1       Obbligo di trasparenza 63 
IX.2       Pubblicazione dei dati su base individuale e aggregata 64 
IX.3       Spese di ricerca e sviluppo 64 
X.       Controllo interno 65 
XI.       L’attuazione e il controllo sul rispetto del Codice Etico 65 
XI.1       La diffusione e la formazione sul Codice Etico 65 
XI.2       Compiti dell’Organismo di Vigilanza 66 
XI.3       Violazioni del Codice Etico e relative sanzioni 67 
XI.4       Segnalazioni di eventuali violazioni del Codice Etico 67 
XI.5       Politica di non ritorsione 68 
6 
I.       Introduzione 
I Laboratori Guidotti S.p.A. (da ora in avanti anche “GUIDOTTI”, “Azienda” o “Società”) figurano come una 
delle più riconosciute società farmaceutiche del nostro paese.  
La Società vanta un’ampia gamma di prodotti in diverse aree terapeutiche; per citarne alcuni, fra i più 
importanti: farmaci analgesici-antiflogistici, antibiotici, antidiabetici, antivirali, corticosteroidi, 
gastrointestinali e urologici.  
La Società è parte del gruppo industriale MENARINI ("Gruppo Menarini") realtà di livello internazionale 
operante principalmente nei settori farmaceutico e diagnostico che, per le proprie dimensioni, articolazioni 
e per la particolare importanza dei settori in cui opera riveste un ruolo di rilievo sociale per la collettività. 
Oggi, con oltre tre miliardi di fatturato consolidato e oltre 17.000 dipendenti, il Gruppo MENARINI è presente 
con i suoi prodotti in oltre 100 paesi del mondo, e annovera alcuni suoi ricercatori tra i più citati a livello 
mondiale. La ricerca MENARINI si concentra su patologie ancora irrisolte nel campo oncologico, 
cardiovascolare e del dolore-infiammazione-asma, con particolare focus sulle malattie rare. La molteplicità di 
interessi e contesti socio-economici con cui l’Azienda interagisce, unitamente alle modalità di organizzazione 
del Gruppo, impone l’impegno di tutti per assicurare che le attività dell’Azienda vengano svolte 
nell’osservanza della legge, in un quadro di concorrenza leale, con onestà, integrità, correttezza e buona fede, 
nella primaria salvaguardia del diritto alla cura dei pazienti e nel rispetto dei legittimi interessi dei clienti, 
dipendenti, partner commerciali e finanziari e delle collettività in cui l’Azienda è presente con le proprie 
attività. 
Il Codice Etico adottato da GUIDOTTI raccoglie, definisce ed esplica tutti i valori, principi generali e le regole 
comportamentali che devono informare l’attività aziendale, cui la stessa Società riconosce valore etico 
positivo e a cui debbono conformarsi tutti coloro che operano nel contesto aziendale del Gruppo, secondo i 
canoni dell’integrità, della lealtà e della correttezza. La Società intende, difatti, ispirare i propri 
comportamenti all’integrità, valore questo che non assume valenza esclusivamente morale, bensì importanza 
fondamentale per garantire la stessa continuità d’azione della Società in ossequio alle disposizioni di cui al D. 
Lgs. 231/01. 
Il rispetto dell’etica aziendale è essenziale per lo sviluppo dell’organizzazione aziendale e dei rapporti tra il 
Personale e coloro che a vario titolo collaborano con la Società, nonché tra il Personale ed il pubblico in 
generale. Esso contribuisce, quindi, a rendere efficaci le politiche e i sistemi di controllo messi a punto dalla 
Società e influisce e orienta i comportamenti che eventualmente sfuggano ai sistemi di controllo.  
Il raggiungimento di questo obiettivo, naturalmente, richiede l’assoluto rispetto delle previsioni normative, 
regolamentari e deontologiche vigenti Italia e nei paesi nei quali la Società opera, nella salvaguardia e tutela 
7 
degli interessi legittimi di tutti gli stakeholders: clienti, Socio Unico, cittadini, dipendenti, operatori sanitari, 
fornitori, partners commerciali etc. 
L’osservanza del presente Codice Etico è dunque di importanza fondamentale per il buon funzionamento, 
l’affidabilità, la reputazione di GUIDOTTI nei confronti dello Stato, dell’opinione pubblica, della classe medica 
e degli operatori sanitari in generale. Il rispetto del Codice Etico è funzionale al contrasto di qualsiasi condotta 
illecita o scorretta che possa esporre a rischi sanzionatori la Società.  
Il presente Codice Etico rappresenta la versione rivisitata e ampliata del Codice Etico già in vigore (e 
aggiornato, da ultimo, nel 2019). Lo stesso costituisce parte integrante del Modello adottato dalla Società. 
Deve segnalarsi, inoltre, che, nel marzo 2009, Farmindustria ha emanato il "Documento per l’individuazione 
di Linee Guida per la costruzione dei modelli di organizzazione, gestione e controllo ex D.L.vo 231/01 nel 
settore farmaceutico", nonché il "Documento di riferimento per la certificazione delle procedure relative alle 
attività di informazione scientifica", edito, anch’esso, da Farmindustria (ultima Edizione 2015), cui altresì il 
presente Codice Etico si conforma. 
Importanza fondamentale, nell’ambito delle indicazioni provenienti dalle Associazioni di Categoria, riveste il 
Codice Deontologico di FARMINDUSTRIA, associazione di cui fa parte anche GUIDOTTI. 
Esso, in particolare, codifica i principi etici e le norme comportamentali che devono informare i rapporti tra 
le industrie farmaceutiche, nonché tra queste ultime ed il mondo scientifico e sanitario. 
In virtù di ciò, il presente Codice Etico è stato concepito in piena conformità ai principi indicati nel Codice 
Deontologico di FARMINDUSTRIA nell’ultima versione approvata il 20 novembre 2020. 
I.1       Il Codice di Condotta Globale del Gruppo Menarini e gli strumenti di autoregolamentazione del 
Gruppo recepiti nel presente Codice Etico. 
Il presente Codice Etico recepisce tutti gli strumenti di autoregolamentazione societaria atti a tutelare l’etica 
d’impresa e a contrastare ogni condotta illecita che possa trovare espressione nell’operato aziendale del 
Gruppo Menarini.  
Tali strumenti, di seguito elencati e brevemente descritti, sono disponibili per la consultazione anche online 
al seguente link: https://sites.google.com/menarini.com/business-ethics-and-compliance/home. 
a) Menarini Global Code of Conduct 
GUIDOTTI, come tutte le società del Gruppo MENARINI, assoggetta la sua azione ed organizzazione d’impresa 
anche al Codice di Condotta di Gruppo (“Menarini Global Code of Conduct”), un documento che enuncia i 
valori che ispirano l’operato di MENARINI nel Mondo. 
8 
Il Codice di Condotta di Gruppo deve orientare i comportamenti di tutti gli Amministratori, i Dirigenti, i 
Dipendenti e i Terzi Destinatari in Italia, come all’estero; il documento - alla cui consultazione integrale si 
rimanda - è articolato in una serie di previsioni concepite per la tutela: 
● dell’integrità nella conduzione del business; 
● della tutela dei Dipendenti; 
● della tutela dei pazienti; 
● della integrità nella gestione delle informazioni e nella protezione degli asset societari; 
● della responsabilità nei confronti del pubblico e della comunità. 
In particolare, molte delle previsioni del Codice di Condotta sono concepite per contrastare la corruzione in 
ogni sua forma ed accezione e rispondono appieno ai requisiti di conformità con la più importante 
legislazione internazionale in materia (UK Bribery Act – FCPA). 
Occorre precisare che i principi appena compendiati trovano integrale recepimento in alcune delle regole di 
condotta formalizzate nel successivo paragrafo VIII. 
b) Global Policies 
GUIDOTTI, come tutte le Società del Gruppo Menarini, assoggetta altresì la sua azione ed organizzazione 
d’impresa anche al rispetto delle Global Policies. 
Invero, le Global Policies adottate da MENARINI IFR (di seguito, anche, “Capogruppo”), recepiscono i valori, 
i principi e le regole di comportamento cui GUIDOTTI ed il Gruppo si ispirano, come declinati nel Menarini 
Global Code of Conduct e nel presente Codice Etico, e definiscono le linee guida da seguire nell’esercizio e 
svolgimento dell’attività d’impresa. 
Per la rilevanza e l’attinenza dei temi trattati con riferimento le aree ed attività potenzialmente a rischio di 
commissione dei reati presupposto rilevanti ai fini del D. Lgs 231/01, si citano in questa sede alcune tra le 
Global Policies ritenute di particolare interesse, ovvero: 
● Global Anti Bribery Policy; 
● Global Third Party Due Diligence Policy; 
● Corporate Compliance Training Policy; 
● Global Whistleblowing Policy; 
9 
● Conflict of interest Policy. 
A tal proposito, il rispetto delle Global Policies è obbligatorio per tutti i dipendenti di tutte le società del 
Gruppo MENARINI e per i terzi con cui le Società contrattino in Italia e all’Estero. 
c) Menarini Global Anticorruption Compliance Program (“GACP”) 
MENARINI IFR ha inoltre implementato anche uno specifico "Programma Globale di Compliance contro la 
Corruzione" - il Global Anti- Corruption Compliance Program (“GACP”) - comune a tutte le società del Gruppo 
e anch'esso conforme alla legislazione nazionale ed internazionale più rilevante in materia di anticorruzione 
(oltre al D.Lgs. 231/2001, lo UK Bribery Act e il FCPA).  
Il GACP stabilisce una serie di regole interne, inerenti diverse attività nelle quali potrebbero realizzarsi 
condotte corruttive. 
Tali regole interne, delineano gli elementi principali che devono caratterizzare i programmi di Compliance 
anticorruzione delle società del Gruppo, garantendo che esse agiscano con integrità, nel rispetto di quanto 
definito nel GACP. Tali regole trovano espresso richiamo nei valori, nei principi e nelle regole di 
comportamento del presente Codice Etico.  
d) Corporate Ethics & Integrity Policies 
La Società , inoltre, agisce in conformità alle Corporate Ethics & Integrity Policies, le quali illustrano standard 
etici e requisiti di comportamento delle principali attività svolte in riferimento ai farmaci etici. Tali Policies 
riguardano le seguenti attività: 
● Informazione Scientifica; 
● Eventi; 
● Ospitalità; 
● Campioni gratuiti; 
● Materiale Promozionale; 
● Variabile Retributiva della rete di Informatori Scientifici ; 
● Campagne di Informazione e Sensibilizzazione; 
● Programmi di Supporto al Paziente; 
● Interazioni con Pubblici Ufficiali e Operatori Sanitari; 
● Ricerche di Mercato; 
● Patient Access / Market Access; 
● Interazioni con Associazioni di Pazienti; 
10 
● Donazioni; 
● Comunicazione Responsabile. 
Il rispetto di tali Policies è obbligatorio per tutti i dipendenti delle Società del Gruppo e per i terzi con cui le 
Società contrattino in Italia e all’Estero. 
I valori, i principi e le regole di comportamento formalizzati nel Menarini Global Code of Conduct, nelle 
Global Policies, nel GACP e nelle Corporate Ethics & Integrity Policies costituiscono parte integrante del 
presente codice Etico e, nel complesso, del Modello. Anche in considerazione del respiro internazionale 
dell’attività della Società, tali enunciati normativi devono essere scrupolosamente rispettati da tutti i 
Destinatari. 
L’inottemperanza a tali previsioni costituisce, pertanto, una violazione del Modello tale da esporre i soggetti 
ritenuti responsabili delle condotte non conformi a tutte le conseguenze sanzionatorie previste nel Sistema 
Disciplinare, nel rispetto dei principi ivi previsti. 
I.2       Destinatari del Codice Etico 
Poiché la principale finalità del Codice Etico è quella di orientare e indirizzare al rispetto dei principi etici 
l’attività della Società, esso è vincolante per tutti gli Amministratori, per i Sindaci, per il Revisore, per tutti i 
suoi dipendenti, ivi compresi i dirigenti apicali e non (di seguito denominato "Personale", o “Destinatari”, o, 
al singolare, “Destinatario” ), nonché per tutti coloro che, pur non essendo dipendenti della Società, operano 
direttamente o indirettamente per la stessa, es. agenti, collaboratori a qualsiasi titolo, consulenti, fornitori, 
partners commerciali, società cui determinate attività sono assegnate in outsourcing, Medico Competente 
(di seguito denominati "Terzi Destinatari"). 
Sono tenuti al rispetto del Codice Etico anche i membri dell’Organismo di Vigilanza, nell’ambito 
dell’espletamento delle proprie funzioni istituzionali. 
Tutti i Destinatari devono osservare e, per quanto di propria competenza, a far osservare i principi contenuti 
nel Codice Etico, che è vincolante ed applicabile anche alle attività svolte dalla Società all’estero. 
Il management dell’Azienda è tenuto ad osservare i contenuti del Codice nel proporre e realizzare i progetti, 
le azioni e gli investimenti utili ad accrescere nel lungo periodo il valore economico dell’impresa ed il 
benessere dei propri dipendenti, clienti, fornitori e della Comunità. 
Compete a tutti, ma anzitutto agli amministratori e ai dirigenti, promuovere i valori, i principi e le regole di 
comportamento contenuti nel Codice, facendosi carico delle responsabilità verso l’interno e verso l’esterno 
e rafforzando la fiducia e la coesione nella Società. 
11 
Ogni dipendente dell’Azienda deve impegnarsi al rispetto delle leggi e dei regolamenti vigenti in tutti i Paesi 
in cui l’Azienda opera. I dipendenti devono essere a conoscenza delle leggi e dei comportamenti da attuare 
per il rispetto delle stesse. Ciascun dipendente è tenuto a contribuire attivamente all’attuazione del Codice. 
In nessuna circostanza la pretesa di agire nell’interesse della Società giustifica l’adozione di comportamenti 
in contrasto con quelli enunciati nel presente documento ovvero con le procedure che disciplinano le attività 
aziendali. 
Il Codice deve ispirare anche le attività svolte all’estero dalla Società, pur nel debito rispetto delle differenze 
esistenti sotto il profilo normativo, sociale ed economico. 
L’osservanza delle norme del Codice deve considerarsi parte integrante delle obbligazioni contrattuali dei 
dipendenti della Società ai sensi e per gli effetti delle disposizioni di cui agli artt. 2104 ss. del codice civile. 
La violazione delle norme del presente Codice, considerata di particolare gravità, lede anche il rapporto di 
fiducia instaurato con la Società e può comportare l’esercizio di azioni disciplinari e di risarcimento del danno, 
fermo restando per i lavoratori dipendenti il rispetto delle procedure di cui all’art. 7 dello Statuto dei 
Lavoratori, dei contratti collettivi di lavoro e dei regolamenti aziendali eventualmente adottati. 
I.3       Struttura del Codice Etico 
Il corpus del Codice Etico è così suddiviso: 
a) la parte introduttiva appena compendiata, nel cui ambito sono anche indicati i Destinatari; 
b) i principi etici generali, ovvero i valori cui GUIDOTTI dà rilievo nell’ambito della propria attività di 
impresa e che devono essere rispettati da tutti i Destinatari;  
c) i principi e le regole di comportamento dettati con riguardo a ciascuna categoria di Destinatari; 
d) gli obblighi di trasparenza dei trasferimenti di valore tra la Società, gli operatori sanitari e le 
organizzazioni sanitarie; 
e) le modalità di attuazione e controllo sul rispetto del Codice Etico da parte dell’OdV. 
Il Codice Etico è sottoposto a continue modifiche, integrazioni ed implementazioni. Il Consiglio di 
Amministrazione è l’organo competente ad apportare tali modifiche mediante specifiche delibere consiliari, 
adottate anche sulla base dei suggerimenti e delle indicazioni eventualmente provenienti dall’OdV. 
II.       I principi etici generali 
12 
Di seguito sono definiti i principi etici generali per tutti i Destinatari.  
Giova ribadire che in nessun caso la convinzione di agire a vantaggio di GUIDOTTI giustifica comportamenti 
in contrasto con i principi del presente Codice, ai quali deve riconoscersi valore primario ed assoluto. 
II.1       Responsabilità e rispetto delle leggi 
GUIDOTTI si impegna a rispettare le leggi, i regolamenti ed in generale le normative vigenti in Italia ed in tutti 
Paesi con cui ha collegamenti. 
Essa si impegna inoltre a rispettare la normativa ed i principi etici e deontologici dettati dalle associazioni di 
categoria ed in particolare quelli codificati nel Codice Deontologico di FARMINDUSTRIA, puntualmente 
recepiti nel presente Codice. 
Gli Amministratori, i Sindaci, il Revisore, il Personale di GUIDOTTI, e comunque i Terzi Destinatari, sono tenuti 
a rispettare la normativa vigente sia in Italia, che negli altri Stati con cui la Società ha eventuali collegamenti 
operativi.  
In nessun caso è ammesso perseguire o realizzare l’interesse della Società in violazione delle leggi o dei 
principi deontologici. Ciò vale tanto con riferimento alle attività svolte nell’ambito del territorio italiano, 
quanto con riferimento a quelle eventualmente connesse ai rapporti intercorrenti con operatori 
internazionali. 
II.2       Correttezza, professionalità, efficienza 
Gli Amministratori, i Sindaci, il Revisore, il Personale di GUIDOTTI, nel rispetto delle normative vigenti e delle 
procedure stabilite dalla Società, debbono svolgere le loro prestazioni con diligenza, correttezza, efficienza, 
sfruttando al meglio la loro professionalità ed assumendo le responsabilità connesse agli adempimenti che 
gravano su di loro. 
Al principio della correttezza è subordinato il perseguimento del profitto societario. Ciascun Destinatario non 
accetta, né effettua per sé o per altri pressioni, raccomandazioni, segnalazioni che possano recare pregiudizio 
alla società o indebiti vantaggi per sé, per la Società o per i terzi; ciascun Destinatario respinge altresì e non 
effettua promesse e/o offerte indebite di denaro o di altri benefici, salvo che questi ultimi siano di uso 
commerciale e di modico valore e non corrispondano a richieste di alcun genere. Qualora il Destinatario 
riceva da parte di un terzo un’offerta o una richiesta di benefici, salvo omaggi di uso commerciale e di modico 
valore, non accetta detta offerta, né aderisce a detta richiesta e ne informa immediatamente l’OdV, ovvero 
trasmette apposita segnalazione alla Società mediante i canali di comunicazione istituiti da quest’ultima 
13 
(indicati al paragrafo XI.4) per le iniziative del caso. 
A ciascun Destinatario del presente Codice sono richieste professionalità, dedizione, lealtà, spirito di 
collaborazione, e rispetto reciproco. L’efficienza della gestione che GUIDOTTI persegue è raggiunta 
attraverso il contributo professionale e organizzativo che ciascuna delle risorse umane impegnate assicura 
nel rispetto dei principi di professionalità, trasparenza, correttezza, onestà. 
L’efficienza della gestione è altresì perseguita nel costante rispetto degli standard qualitativi più elevati, 
perseguiti, se necessario, anche a discapito della stessa economicità della gestione. 
GUIDOTTI sotto diverso profilo, si impegna altresì: 
● a salvaguardare e custodire le risorse ed i beni aziendali, nonché a gestire il proprio patrimonio 
ed i propri capitali, adottando tutte le cautele necessarie a garantire il pieno rispetto delle leggi 
e dei regolamenti vigenti; 
● ad assicurare un dialogo continuativo con le altre società del Gruppo nel rispetto della loro 
autonomia. 
II.3       Spirito di servizio 
Gli Amministratori, i Sindaci, il Revisore, il Personale, nonché i Terzi Destinatari, devono orientare la propria 
condotta nei limiti delle rispettive competenze e responsabilità al perseguimento dei principali obiettivi 
aziendali volti a fornire un servizio di alto valore sociale e di utilità per la collettività che deve poter contare 
e beneficiare dei migliori standard di qualità. 
II.4       Trasparenza 
Le informazioni diffuse sia all’interno che all’esterno della Società debbono essere caratterizzate da 
veridicità, accuratezza e completezza. Il costante rispetto di tali norme di comportamento consente 
l’attuazione del principio di trasparenza. 
Ogni operazione e/o transazione, intesa nel senso più ampio del termine, deve essere legittima, autorizzata, 
coerente, congrua, documentata, registrata e verificabile nell’arco di dieci anni. In particolare ciascuna 
operazione e/o transazione deve avere una registrazione adeguata e deve consentire la verifica del processo 
di decisione, autorizzazione ed attuazione. Ogni operazione deve essere altresì corredata da un adeguato 
supporto documentale al fine di poter procedere in ogni momento all’esecuzione dei controlli che attestino 
le caratteristiche e le motivazioni dell’operazione, nonché che consentano di individuare l’autore 
14 
dell’autorizzazione, dell’esecuzione, della registrazione, della verifica dell’operazione. 
II.5       Imparzialità 
GUIDOTTI condanna ogni forma di discriminazione basato sul sesso, sulla nazionalità, sulla religione, sulle 
opinioni personali e politiche, sull’età, sulla salute, sulle condizioni economiche dei propri interlocutori, ivi 
incluse le terze parti. 
Qualunque risorsa aziendale e non che ritenga di avere subito delle discriminazioni ha la possibilità di 
comunicare la circostanza agli organi competenti, che procederanno a verificare l’effettiva violazione del 
Codice Etico, in ossequio alle garanzie previste dal Modello, in materia di segnalazioni. 
II.6       Integrità 
GUIDOTTI condanna e non consente alcuna azione di violenza o minaccia, anche solo psicologica in quanto 
tale ed ove finalizzata all’ottenimento di comportamenti contrari alla normativa vigente, ivi inclusi i principi 
deontologici codificati nel presente Codice. 
II.7       Conflitti di interesse 
Gli Amministratori, i Sindaci, il Revisore, il Personale di GUIDOTTI, e comunque i Terzi Destinatari, devono 
evitare situazioni di conflitto di interessi, reale o potenziale, intendendosi per esse quelle situazioni in cui il 
perseguimento del proprio interesse o quello di un proprio familiare o congiunto è in contrasto con gli 
interessi della Società.  
Tutti i Destinatari del Codice Etico sono tenuti a segnalare ogni situazione di conflitto di interesse, anche 
potenziale, agli organi competenti, in aderenza alle previsioni stabilite nel Modello in materia di segnalazioni. 
Sono comunque da evitare quelle situazioni attraverso le quali un Dipendente, un Amministratore o altro 
Destinatario può trarre un vantaggio o un profitto non dovuto sulla base di situazioni di opportunità di cui è 
venuto a conoscenza durante lo svolgimento della propria attività. 
La Società vieta che vengano nominati quali propri rappresentanti, soggetti che siano in conflitto di interessi 
o abbiano rapporti familiari o siano strettamente legate tanto da poter influenzare illecitamente le decisioni 
di qualunque soggetto appartenente alla Pubblica Amministrazione o delle persone politicamente esposte o 
dei loro familiari. 
15 
II.8       Ripudio della corruzione in Italia ed all’estero 
GUIDOTTI persegue l’obiettivo della massima integrità e correttezza nei rapporti con i pubblici ufficiali, gli 
incaricati di pubblico servizio e, più in generale, con le istituzioni pubbliche, in Italia, come all’Estero. 
Nei rapporti con i pubblici funzionari e comunque nei rapporti con le "persone politicamente esposte" ovvero 
con i loro familiari e/o con le "persone strettamente legate" ad esse, così come definite dal D. Lgs. 231/2007, 
tutti i Destinatari debbono tenere un comportamento ispirato alla massima correttezza ed integrità, evitando 
anche solo di dare l’impressione di voler influenzare impropriamente le decisioni o richiedere trattamenti di 
favore. 
Sono proibiti i pagamenti illeciti nei rapporti con le Istituzioni o con i Pubblici Funzionari, ivi compresi i loro 
familiari e le persone strettamente legate ad esse. Tutti i Destinatari debbono astenersi dal riconoscere o 
promettere qualsiasi forma di utilità a pubblici ufficiali o incaricati di pubblico servizio al fine di remunerare 
l’esercizio della loro funzione pubblica e/o asservirsene per scopi estranei a quelli di rilievo pubblicistico o per 
remunerare il compimento di atti contrari ai loro doveri d’ufficio.  
Tutti i Destinatari devono categoricamente astenersi dal ricevere o accettare la promessa di qualsiasi forma 
di utilità a titolo di remunerazione per eventuali attività di intermediazione verso soggetti qualificabili come 
pubblici ufficiali o incaricati di pubblico servizio. Tutti i Destinatari devono astenersi dallo sfruttare o 
millantare rapporti personali con soggetti qualificabili come pubblici ufficiali o incaricati di pubblico servizio 
al fine di ottenere qualsiasi forma di indebito vantaggio. 
La Società vieta espressamente pratiche di corruzione, favoritismi, comportamenti collusivi, sollecitazioni 
dirette e/o indirette, anche attraverso promesse di vantaggi personali, nei confronti di qualunque soggetto 
che ricopre la funzione di pubblico ufficiale o incaricato di pubblico servizio o di chi, in qualsiasi modo, sia 
riconducibile all'alveo delle funzioni esercitate dalla Pubblica Amministrazione e/o da enti che ne 
costituiscono espressione, per via di un controllo diretto o indiretto da parte di Enti Pubblici. 
Atti di cortesia, come omaggi, sono consentiti solo quando siano di modico valore e comunque tali da non 
compromettere l’integrità o la reputazione di una delle parti e comunque tali da non poter essere interpretati 
da un osservatore imparziale come finalizzati ad acquisire vantaggi in modo improprio. 
Tali prescrizioni valgono anche nei rapporti che intercorrono con coloro che, nell’ambito di altri Stati, o di 
organizzazioni internazionali, esercitano funzioni o attività corrispondenti a quelle dei pubblici ufficiali o 
incaricati di pubblico servizio. 
I rapporti con gli interlocutori istituzionali sono mantenuti esclusivamente tramite i soggetti a ciò deputati 
anche per il ruolo rivestito. 
16 
La Società può utilizzare consulenti, procuratori o soggetti terzi quali propri rappresentanti nei rapporti con 
la Pubblica Amministrazione solo se siano previamente e debitamente autorizzati a tale scopo e, in ogni caso, 
limitatamente al compimento di specifiche operazioni. 
GUIDOTTI vietando ogni forma di corruzione, ritiene che sia un valore fondamentale ed imprescindibile che 
anche i rapporti intercorrenti con i privati (fornitori, concorrenti, clienti, consulenti, partner commerciali 
ecc.), tra gli Amministratori ed i dipendenti e tra i dipendenti stessi della società siano fondati sulla massima 
lealtà, integrità, correttezza e buona fede. 
II.9       Antiriciclaggio 
GUIDOTTI e tutti i dipendenti non devono essere implicati o coinvolti in operazioni che possono comportare 
il riciclaggio di proventi criminali o illeciti nell’interesse o a vantaggio della Società. 
GUIDOTTI persegue l'obiettivo della massima trasparenza nelle transazioni commerciali e predispone tutti 
gli strumenti idonei a contrastare i fenomeni del riciclaggio e della ricettazione.  
Inoltre, la Società garantisce il rispetto dei principi di correttezza, trasparenza e buona fede nei rapporti con 
tutte le controparti contrattuali, anche se facenti parte dello stesso Gruppo. 
II.10       Il ripudio delle organizzazioni criminali 
GUIDOTTI ripudia qualsiasi forma di organizzazione criminale (in particolare le associazioni di tipo mafioso), 
di carattere nazionale e transnazionale, e a tal fine si impegna a non instaurare alcun rapporto di natura 
lavorativa, di collaborazione o commerciale con soggetti - siano essi persone fisiche o giuridiche - coinvolti 
direttamente o indirettamente in organizzazioni criminali o, comunque, legati da vincoli di parentela e/o di 
affinità con esponenti di note organizzazioni criminali, così come non finanzia o, comunque, agevola alcuna 
attività riferibile a tali organizzazioni.  
La Società adotta le misure necessarie a prevenire il pericolo di un coinvolgimento - proprio o dei suoi  
dipendenti - in relazioni nonché attività intrattenute a qualsiasi titolo e con qualsivoglia modalità, anche sotto 
forma di mera assistenza e aiuto, con tali organizzazioni.  
II.11       Il ripudio di ogni forma di terrorismo 
GUIDOTTI ripudia qualsiasi forma di terrorismo e si impegna ad adottare - nello svolgimento della propria 
attività - ogni misura necessaria a prevenire il pericolo che la Società sia coinvolta in fatti di terrorismo. 
A tale scopo, la Società si prefigge l'obiettivo di non instaurare nessun rapporto - né di natura lavorativa né 
17 
commerciale - con soggetti coinvolti in fatti di terrorismo, siano essi persone fisiche o giuridiche, ed inoltre 
si impegna a non finanziare né ad agevolare alcuna attività di questi. 
II.12       Sicurezza dei luoghi di lavoro e dei lavoratori 
GUIDOTTI si prefigge con il massimo impegno la finalità di garantire la salute e la sicurezza dei luoghi di lavoro. 
La Società si impegna ad adottare a individuare e prevenire i rischi legati allo svolgimento della propria attività 
di impresa, ponendosi l’obiettivo di contrastare i rischi alla fonte e di garantirne la rimozione ovvero, ove ciò 
non sia possibile, la loro gestione. 
A tale scopo GUIDOTTI si impegna ad adottare tutte le misure organizzative, tecniche e procedurali per 
garantire la tutela della sicurezza e salute dei lavoratori Non ricercherà mai vantaggi eventualmente correlati 
al risparmio economico in tema di salute e sicurezza sui luoghi di lavoro. 
II.13       Tutela dell’ambiente 
GUIDOTTI riconosce alla salvaguardia dell’ambiente un’importanza fondamentale, di tal che essa non 
ricercherà mai vantaggi eventualmente correlati alla violazione della normativa ambientale o al risparmio 
economico nella politica ambientale. 
II.14       Buona Pratica di Fabbricazione 
La Società si impegna anche a rispettare i principi nazionali ed internazionali che tutelano la Buona Pratica di 
Fabbricazione (BPF). In particolare, la BPF indica un insieme di norme che fissano i criteri tecnici e 
metodologici necessari a garantire la qualità del prodotto fabbricato. 
II.15       Buona Pratica Clinica 
GUIDOTTI si impegna a rispettare i principi nazionali e internazionali che tutelano la buona pratica clinica, nel 
rispetto delle disposizioni e degli standard relativi al disegno, alla conduzione, alla registrazione e alla 
comunicazione degli esiti della sperimentazione clinica con la partecipazione di esseri umani. 
Il rispetto del principio di Buona Pratica Clinica impone di ritenere preminente la tutela dei diritti dei soggetti 
coinvolti nella sperimentazione su qualsiasi interesse scientifico o economico promosso dall'Azienda. 
18 
II.16       Buona Pratica di Laboratorio 
GUIDOTTI si impegna a rispettare i principi nazionali e internazionali che tutelano la Buona Pratica di 
Laboratorio. Essa definisce i principi con cui gli studi di laboratorio sono programmati, condotti, controllati, 
registrati e riportati, allo scopo di ottenere dati sperimentali di elevata qualità, utilizzati per valutare gli effetti 
sull'uomo, sugli animali e sull'ambiente di tutti i prodotti chimici (ad es. cosmetici, prodotti per l'industria, 
medicinali, ecc.). 
II.17       Corretto utilizzo dei sistemi informatici 
GUIDOTTI si prefigge l'obiettivo di utilizzare correttamente i servizi informatici e/o telematici, in conformità 
con la normativa vigente ed in modo da garantire l’integrità e la genuinità dei dati trattati, tutelando gli 
interessi della Società e dei terzi, con particolare riferimento alle Autorità ed Istituzioni pubbliche. 
La Società, a tale scopo, si impegna ad adottare tutte le misure idonee a garantire che l’accesso ai dati 
telematici ed informatici avvenga nel massimo rispetto delle normative vigenti e della privacy dei soggetti 
eventualmente coinvolti nonché in modo da assicurare la riservatezza delle informazioni e far sì che il loro 
trattamento avvenga a cura di soggetti a ciò espressamente autorizzati, così da impedire indebite 
intromissioni. 
II.18       Tutela dei diritti di proprietà industriale e intellettuale  
GUIDOTTI opera nel pieno rispetto della normativa vigente in materia di tutela dei marchi, brevetti e altri 
segni distintivi nonché in materia di diritto di autore. 
In particolare, la Società non permette l'utilizzo di opere dell'ingegno che siano prive del contrassegno S.I.A.E. 
o comunque dotate di contrassegno alterato o contraffatto. 
La Società, inoltre, vieta la riproduzione di programmi ed i contenuti di banche dati, nonché l'appropriazione 
e la diffusione - sotto qualsiasi forma - di opere dell'ingegno protette, anche mediante la rivelazione del 
relativo contenuto prima che sia reso pubblico. 
GUIDOTTI non permette l'utilizzo - a qualsiasi titolo e per qualunque scopo - di prodotti con marchi ovvero 
segni contraffatti nonché la relativa fabbricazione o la commercializzazione o, comunque, ogni attività 
concernente prodotti già brevettati da terzi e sui quali essa non vanta diritti. 
19 
II.19       Riservatezza delle informazioni 
Gli Amministratori, i Dipendenti ed i collaboratori di GUIDOTTI devono considerare ogni informazione sulle 
attività aziendali, di cui dispongono in funzione dei relativi incarichi, come riservata e nell’esclusivo interesse 
dell’impresa fino a quando non è stata resa pubblica. 
II.20       Tutela della privacy e rapporti con il Garante per la protezione dei dati personali 
GUIDOTTI tutela la privacy degli Amministratori, dei Sindaci e del Personale, nonché dei Terzi Destinatari, nel 
rispetto delle normative vigenti, allo scopo di evitare la comunicazione o la diffusione di dati personali in 
assenza del consenso dell’interessato. 
L’acquisizione ed il trattamento, nonché la conservazione delle informazioni e dei dati personali dei 
dipendenti e degli altri soggetti dei cui dati la Società disponga avviene nel rispetto di specifiche procedure 
volte a garantire che persone e/o enti non autorizzati possano venirne a conoscenza. Tali procedure vengono 
sistematicamente aggiornate in conformità con le normative vigenti. 
La Società intrattiene i propri rapporti con il Garante per la Protezione dei Dati Personali nel rispetto della 
massima correttezza, impegnandosi ad ottenere le autorizzazioni necessarie per il trattamento dei dati 
sensibili, nonché a rispettare (eventuali): 
● prescrizioni in ordine alle modalità di trattamento dei dati; 
● provvedimenti di divieto del trattamento dei dati; 
●  richieste di informazioni o di esibizione di documenti, ad eventuali richieste di accesso o di 
verifica, rispetto ad eventuali procedimenti incardinati presso tale autorità. 
III.       I principi etici nei rapporti con i dipendenti ed i collaboratori  
III.1       Valore delle risorse umane 
Le risorse umane costituiscono il principale fattore su cui si basa lo sviluppo aziendale. La gestione delle 
risorse umane è fondata sul rispetto della personalità e professionalità di ciascuna di esse nel quadro 
generale dell’attuale normativa. 
GUIDOTTI è consapevole che l’elevata professionalità dei propri collaboratori e la dedizione degli stessi verso 
la Società sono fattori essenziali e determinanti per il perseguimento degli obiettivi della Società. 
Per tale ragione la Società tutela la crescita e lo sviluppo professionale funzionale all’accrescimento del 
patrimonio di conoscenze e competenze possedute, nel rispetto della normativa vigente in materia di diritti 
della personalità individuale, con particolare riguardo all’integrità morale e fisica del personale dipendente. 
20 
III.2       Valore della formazione e correttezza nella selezione del personale 
GUIDOTTI riconosce la formazione come valore indispensabile per accrescere la competenze dei dipendenti 
ed il valore dell’impresa, garantendo la creazione di opportunità di sviluppo e di crescita professionale 
mediante affiancamenti, training e strumenti formativi adeguati. 
La Società si impegna a fare in modo che nella propria organizzazione aziendale gli obiettivi annuali prefissati 
siano tali da non indurre comportamenti illeciti e siano invece focalizzati su di un risultato possibile, specifico, 
concreto, misurabile e relazionato con il tempo previsto per il suo raggiungimento. 
Il riconoscimento di aumenti salariali o di altri strumenti di incentivazione e l’accesso a ruoli o incarichi 
superiori sono legati, oltre che alle norme stabilite dalle legge o dal contratto collettivo di lavoro, ai meriti 
individuali dei dipendenti, tra i quali, in particolare, la capacità di raggiungere gli obiettivi aziendali con 
comportamenti e competenze organizzative improntate ai principi etici di riferimento della Società, indicati 
nel presente Codice. 
D’altra parte, GUIDOTTI condanna ogni forma di raccomandazione e clientelismo. La selezione del Personale 
è effettuata in base alla corrispondenza dei profili dei candidati e delle loro competenze alla massima 
professionalità tecnica ed alla massima tensione verso il rispetto dei principi etici richieste dalla Società. 
In particolare il Personale è assunto, mediante regolari contratti di lavoro, all’esito di una rigida selezione 
fondata sul curriculum di ciascun candidato. Per quanto concerne i dipendenti, particolare attenzione è 
riservata alla loro competenza, alle loro doti umane, alla loro integrità morale ed alla loro capacità di 
rispettare i principi codificati nel presente Codice. Per quanto concerne gli Informatori Scientifici del Farmaco 
(di seguito I.S.F.) particolare attenzione è riservata alla loro preparazione tecnico scientifica, alle loro doti 
umane, alla loro integrità morale ed alla loro capacità di rispettare i principi codificati nel presente Codice.  
III.3       Tutela della personalità individuale 
GUIDOTTI riconosce l’esigenza di tutelare la libertà individuale in tutte le sue forme e ripudia ogni 
manifestazione di violenza, soprattutto se volta a limitare la libertà personale. La Società si impegna a 
promuovere nell’ambito della propria attività e tra i propri dipendenti, collaboratori, fornitori e partner il 
rispetto di tale principio  fondamentale. 
21 
III.4       Rispetto delle leggi sulla regolarità del permesso di soggiorno dei lavoratori 
GUIDOTTI considera sempre prevalente la tutela dei lavoratori rispetto a qualunque vantaggio economico.  
Costituisce preciso impegno della Società verificare, al momento dell'assunzione e durante lo svolgimento di 
tutto il rapporto lavorativo, che i lavoratori provenienti da Paesi Terzi siano in regola con il permesso di 
soggiorno ed, in caso di scadenza dello stesso, abbiano provveduto a rinnovarlo.  
Nel caso in cui faccia ricorso al lavoro interinale mediante agenzie, si assicura comunque che anche tali 
soggetti si avvalgano di lavoratori in regola con la normativa in materia di permesso di soggiorno.  
III.5       Diligenza ed efficienza nell’utilizzo dei beni aziendali 
Ogni dipendente di GUIDOTTI è tenuto ad operare con la diligenza e l’efficienza necessarie per tutelare e 
valorizzare le risorse aziendali, garantendone l’utilizzo coerente con l’interesse dell’Azienda. 
E’ cura dei dipendenti e collaboratori non solo proteggere tali beni, ma anche impedirne l’uso fraudolento o 
improprio, a vantaggio loro, di terzi o delle società del Gruppo. 
III.6       Tutela dell’immagine e della reputazione aziendale 
L’immagine e la reputazione di GUIDOTTI rappresentano un patrimonio che dipendenti e collaboratori 
devono tutelare con il loro comportamento in ogni situazione, tenendo conto dell’evolversi del contesto 
sociale, della tecnologia e dei nuovi strumenti disponibili. 
IV.       I principi etici nei rapporti con i pazienti 
L’attività d’impresa posta in essere da GUIDOTTI ed il suo stesso oggetto sociale, fanno sì che la Società 
assuma una specifica responsabilità, anche etica, nei confronti dei pazienti. 
Per attuare e rispettare al meglio l’impegno etico nei confronti dei pazienti, GUIDOTTI si impegna ed 
effettivamente profonde il massimo sforzo nel settore della ricerca, anche al fine di sviluppare soluzioni 
medico scientifiche e terapeutiche il più possibile soddisfacenti per i pazienti stessi. 
In particolare GUIDOTTI si impegna a: 
● garantire ai pazienti la messa in commercio di farmaci altamente specializzati che costituiscono il 
frutto di studi scientifici avanzati; 
● mettere in commercio farmaci esclusivamente funzionali alla tutela dell’integrità fisica e della salute 
dei pazienti; 
22 
● valutare i farmaci con particolare attenzione agli aspetti di safety; 
● richiedere al Personale, nell’ambito delle rispettive competenze, ed agli esperti di porre in essere 
studi funzionali alla tutela delle esigenze di cura dei pazienti, nel rispetto della loro libertà e dignità. 
V.       I principi etici nei rapporti con i soci, con il Mercato e con i concorrenti 
V.1       Tutela nei rapporti con il Socio Unico e con il Mercato 
GUIDOTTI assicura l’equo bilanciamento tra i poteri del management e gli interessi del Socio Unico e degli 
altri stakeholder, nonché la trasparenza e la conoscibilità da parte del Mercato delle decisioni gestionali e 
degli eventi societari in genere. 
Nell’ambito delle iniziative volte a massimizzare il valore per il Socio Unico e garantire la trasparenza 
dell’operatività del management, GUIDOTTI definisce, attua e adegua progressivamente, un sistema 
articolato e omogeneo di regole di condotta riguardanti sia la propria struttura organizzativa interna sia i 
rapporti con il Socio Unico sia i rapporti con i terzi, in conformità con gli standard più evoluti di corporate 
governance nel contesto nazionale e internazionale. Ciò nella consapevolezza del fatto che la capacità 
dell’impresa di darsi regole di funzionamento efficienti ed efficaci costituisce uno strumento imprescindibile 
per rafforzare la reputazione in termini di affidabilità e trasparenza e la fiducia da parte degli stakeholder. 
GUIDOTTI ritiene necessario che il Socio Unico sia messo in grado di partecipare alle decisioni di competenza 
e di effettuare scelte consapevoli. La Società, pertanto, si impegna ad assicurare la massima trasparenza e 
tempestività delle informazioni comunicate al Socio Unico e al Mercato nel rispetto della normativa 
applicabile alle società non quotate. 
V.2       Informazione societaria e le informazioni “price sensitive” 
GUIDOTTI assicura la corretta gestione delle informazioni societarie, con  particolare riferimento alle 
informazioni “price sensitive”. A tal proposito, ogni dipendente della Società è tenuto, nell’ambito delle 
mansioni assegnate, alla corretta gestione di eventuali informazioni “price sensitive”, impegnandosi a trattare 
le medesime con la massima riservatezza.  
È fatto espresso divieto a tutti i Destinatari di diffondere notizie false, ovvero porre in essere operazioni 
simulate o altri artifici concretamente idonei a provocare una sensibile alterazione del prezzo di strumenti 
finanziari della Società o di altre società del Gruppo. Tutti i Destinatari devono, altresì, astenersi 
categoricamente dallo sfruttare, per il vantaggio economico proprio o di terzi, informazioni privilegiate di cui 
23 
sono a conoscenza per ragioni relative all’ufficio prestato nell’interesse o per conto della Società ed 
agevolarne la sua commissione.  
V.3       Tutela del capitale sociale e dei creditori 
Uno degli aspetti centrali che qualificano eticamente la condotta di GUIDOTTI è costituito dal rispetto di 
principi di comportamento intesi a garantire l’integrità del capitale sociale, la tutela dei creditori e dei terzi 
che instaurano rapporti con la Società, e, in genere, la trasparenza e la correttezza dell’attività della Società 
sotto il profilo economico e finanziario.  
GUIDOTTI pertanto, intende garantire la diffusione e l’osservanza di regole di comportamento intese alla 
salvaguardia dei predetti valori, anche al fine di prevenire la commissione dei reati societari contemplati nel 
D. Lgs. 231/01. 
Con particolare riferimento alla formazione del bilancio, GUIDOTTI considera la veridicità, correttezza e 
trasparenza della contabilità, dei bilanci, delle relazioni e delle altre comunicazioni sociali previste dalla legge 
e dirette al Socio Unico o al pubblico, principio essenziale nella condotta degli affari e garanzia di equa 
competizione. Ciò esige che siano approfondite la validità, l’accuratezza, la completezza delle informazioni 
di base per le registrazioni nella contabilità. 
V.4       Controllo e trasparenza contabile e fiscale  
Tutti gli atti relativi alla gestione di GUIDOTTI devono essere rappresentati in maniera corretta e veritiera 
nella contabilità. 
Tutte le operazioni compiute sono ispirate ai seguenti principi: 
● massima correttezza gestionale; 
● completezza e trasparenza delle informazioni; 
● legittimità sotto il profilo sostanziale e formale; 
● chiarezza e veridicità dei riscontri contabili secondo le norme vigenti e le procedure interne. 
La documentazione contabile deve corrispondere ai principi sopra citati e deve essere facilmente 
rintracciabile, nonché ordinata secondo criteri logici. In ogni caso i pagamenti aziendali da corrispondere 
dovranno essere esclusivamente commisurati alla prestazione e alle modalità indicate nel contratto e non 
potranno essere effettuati nei confronti di un soggetto diverso dalla controparte contrattuale. 
La documentazione fiscale deve attenersi e fondarsi sulle risultanze contabili; deve corrispondere ai principi 
sopra citati nonché deve essere facilmente rintracciabile, ordinata ed archiviata secondo criteri logici per 
24 
tutta la durata prevista dalla normativa vigente.  
L’uso di fondi aziendali per fini illegali o impropri è severamente proibito. A nessuno e per nessun motivo 
dovranno essere corrisposti pagamenti non basati su transazioni aziendali adeguatamente autorizzate o 
elargite forme illegali di remunerazione. 
La Società esige che l’inserimento in bilancio di tutte le poste, ad esempio crediti, rimanenze, partecipazioni, 
oneri, venga effettuato nel rispetto di tutte le norme vigenti in materia di formazione e valutazione del 
bilancio. La Società previene in tal modo la creazione di registrazioni false, incomplete o ingannevoli e vigila 
affinché non vengano istituiti fondi segreti o non registrati o depositati in conti personali o emesse fatture 
per operazioni inesistenti. 
I documenti attestanti l’attività di registrazione contabile devono poter consentire la celere ricostruzione 
dell’operazione contabile stessa e l’individuazione dell’eventuale errore. 
Le procedure aziendali interne regolamentano lo svolgimento di ogni operazione e transazione economica, 
inclusi i rimborsi spese a dipendenti e/o collaboratori esterni a vario titolo, e/o professionisti, da cui devono 
potersi rilevare, in relazione alle risorse finanziarie da utilizzarsi o utilizzate, la legittimità, l’autorizzazione, la 
coerenza, la congruità, la corretta registrazione e verificabilità. 
La Società può concedere contributi o sponsorizzazioni, a privati ed enti pubblici no profit, specie se finalizzati 
ad obiettivi sociali, culturali, nel rispetto della normativa contabile e fiscale, con procedure di assoluta 
trasparenza, con particolare riferimento ai criteri adottati ed alla congruità dei relativi impegni. 
E’ vietata indiscriminatamente qualunque forma di offerta o accettazione di denaro o altra utilità volta 
all’alterazione dei documenti contabili e fiscali societari. 
È contrario alla politica dell’azienda e alla legge porre in essere operazioni simulate o per il tramite di soggetti 
interposti ovvero transazioni prive di valide ragioni economiche ovvero poste in essere per fini elusivi, abusivi 
o evasivi.  
La Società si impegna a vigilare sulle operazioni volte all’alienazione di beni appartenenti al Gruppo al fine di 
garantire che in costanza di pendenze tributarie sia impedita qualunque condotta finalizzata alla sottrazione 
al pagamento delle imposte. 
V.5       Tutela della trasparenza nelle transazioni finanziarie e commerciali  
GUIDOTTI si impegna a garantire che tutti i rapporti di natura finanziaria da essa intrattenuti anche con 
soggetti operanti a livello internazionale avvengano nel pieno rispetto delle leggi e dei regolamenti vigenti. 
La Società si impegna ad adottare tutte le cautele necessarie a verificare l’affidabilità di tali operatori, nonché 
25 
la legittima provenienza dei capitali e dei mezzi da questi ultimi utilizzati nell’ambito dei rapporti con la 
Società. Nondimeno, la Società fonda la propria gestione societaria sulla massima trasparenza anche in tutte 
le transazioni commerciali. 
V.6       Tutela nei rapporti con i concorrenti 
Il libero mercato impone una situazione di concorrenza con gli altri operatori presenti sul mercato che deve 
essere costantemente ispirata ai principi di correttezza, leale competizione e trasparenza nei confronti degli 
operatori presenti sul mercato. Nel rispetto delle normative nazionali e comunitarie in materia Antitrust, 
nonché delle Linee Guida e direttive del Garante della Concorrenza e del Mercato, la Società non assume 
comportamenti né sottoscrive accordi che possano influenzare negativamente il regime di concorrenza tra i 
vari operatori del mercato di riferimento ovvero pregiudicare utenti e consumatori in genere, informando il 
proprio comportamento alla lealtà commerciale, prevenendo e condannando pratiche scorrette di ogni 
genere e natura. 
Tutti i dipendenti coinvolti nell’attività di pricing, licensing, acquisto, vendita e partecipazione a gare di 
fornitura o che hanno a che fare con concorrenti, grossisti, farmacie o associazioni, sono direttamente 
coinvolti in attività che, se condotti con comportamenti non in linea con le disposizioni di detta normativa, 
sono suscettibili di attivare procedimenti in violazione delle leggi antitrust. 
È contrario alla politica dell’Azienda e alla legge porre in essere accordi, intese, scambi di informazioni, 
discussioni o comunicazioni con qualsiasi concorrente riguardo a prezzi, politiche di prezzo, sconti, 
promozioni, condizioni di vendita, mercati, costi di produzione che abbiano per scopo quello di restringere o 
falsare il libero gioco della concorrenza. 
Al fine di prevenire in radice fenomeni di questo tipo, il Personale è chiamato a rispettare la più stretta 
riservatezza su tali dati sensibili.  
La Società si avvale della specifica Direzione Corporate Antitrust e Privacy Compliance di MENARINI IFR, volta 
a tutelare la correttezza del mercato ed a prevenirne eventuali deviazioni. È parimenti vietata ogni forma di 
accordo, diretto o indiretto, che venga realizzato o posto in essere con concorrenti al fine di modificare o 
turbare l’andamento di pubbliche gare di fornitura, procedure pubbliche di acquisto o altri procedimenti 
inerenti all’acquisto di beni o servizi da parte di pubbliche amministrazioni. 
GUIDOTTI si impegna altresì a non danneggiare l’immagine delle aziende concorrenti e dei loro prodotti. 
26 
VI.       I principi etici nei rapporti con le Istituzioni, le Autorità e le Associazioni 
VI.1       Le Autorità e le Istituzioni Pubbliche 
GUIDOTTI persegue l’obiettivo della massima integrità e correttezza nei rapporti con le Istituzioni Pubbliche, 
le Autorità competenti (Regolatorie, Giudiziarie, Amministrative) e, più in generale, con la Pubblica 
Amministrazione al fine di garantire la massima chiarezza nei rapporti predetti. 
Con riferimento al divieto di qualsiasi forma di remunerazione illecita a beneficio di esponenti della Pubblica 
Amministrazione, si richiama espressamente quanto già sancito nei principi etici generali. 
GUIDOTTI si impegna altresì ad adottare nel rispetto della normativa vigente ogni misura idonea a prestare 
la collaborazione richiesta dalle Istituzioni Pubbliche, dalle Autorità competenti (Regolatorie, Giudiziarie, 
Amministrative) e, più in generale, dalla Pubblica Amministrazione, nonché a fornire alle stesse  tutte le 
informazioni richieste, in maniera completa, corretta adeguata e tempestiva. 
La Società riconosce il valore della funzione giudiziaria e amministrativa: a tale scopo, essa vieta ogni 
comportamento finalizzato o idoneo ad interferire con le indagini o gli accertamenti svolti dalle Autorità 
competenti e, in particolare, qualsiasi condotta diretta ad ostacolare la ricerca della verità, anche attraverso 
l'induzione di persone chiamate dall'Autorità Giudiziaria a non rendere dichiarazioni o a renderle mendaci.  
Sono proibite espressamente pratiche di negoziazione e/o rinegoziazione del prezzo dei farmaci fondate su 
dati o indici non corrispondenti al vero. Sono proibite pratiche volta all’ottenimento dell’Autorizzazione 
all’Immissione in Commercio del farmaco fondate su dati o risultanze non corrispondenti al vero. Sono altresì 
proibite comunicazioni o richieste di autorizzazioni trasmesse alle Autorità competenti fondate su dati o 
risultanze falsificati. 
VI.2       Le organizzazioni politiche e sindacali e la promozione delle attività “non profit” 
GUIDOTTI si astiene dal finanziare partiti politici, movimenti, comitati ed organizzazioni politiche e sindacali, 
ovvero i loro rappresentanti o candidati. Essa non finanzia neppure associazioni, né effettua sponsorizzazioni 
di manifestazioni o congressi che abbiano come finalità la propaganda politica. 
GUIDOTTI riconosce contributi e liberalità a favore di soggetti aventi finalità sociali, morali, scientifiche e 
culturali. 
27 
VII.       I principi etici nei rapporti con i clienti, i fornitori e i consulenti 
VII.1       Imparzialità tra i clienti 
Nell’erogazione dei propri servizi GUIDOTTI garantisce equità di trattamento tra i clienti (es. farmacisti, 
operatori sanitari, grossisti, enti ed istituzioni sanitarie, Stazioni Appaltanti). Coerentemente con i principi di 
imparzialità e pari opportunità, la Società si impegna a non discriminare arbitrariamente i propri clienti, a 
fornire prodotti e servizi di alta qualità che soddisfino le ragionevoli aspettative del cliente e ne tutelino la 
sicurezza e l’incolumità.  
GUIDOTTI si adopera a raggiungere il più alto livello di servizio in tutte le aree in cui opera compatibilmente 
con le differenti caratteristiche territoriali e con le norme emanate dagli Enti Regolatori. 
VII.2       Correttezza delle informazioni e comunicazioni verso i clienti 
GUIDOTTI si impegna ad informare il cliente in modo completo ed esaustivo sulle caratteristiche, funzioni, 
costi e rischi del servizio offerto.  
In particolare le comunicazioni, i contratti, i documenti ed ogni altra informazione rilasciata dovranno essere: 
- chiari e semplici, formulati con un linguaggio chiaro; 
- completi e veritieri, così da non trascurare alcun elemento rilevante ai fini delle decisioni; 
- rispettosi delle disposizioni di tutela della privacy. 
VII.3       Qualità e sicurezza nei servizi erogati 
La qualità è considerata un valore fondamentale e irrinunciabile per il successo dell’Impresa.  
Le attività della Società devono quindi essere tese a garantire continuità e regolarità del servizio, omogeneità 
di trattamento per tutta l’utenza, miglioramento dell’efficienza dei servizi erogati, e massima qualità delle 
materie prime utilizzate. 
GUIDOTTI si pone l’obiettivo di introdurre a tutti i livelli organizzativi ogni innovazione ‘utile e possibile’: 
tecnologica, organizzativa, gestionale e di processo.  
VII.4       Correttezza nei rapporti con le Stazioni Appaltanti 
L’attività posta in essere da GUIDOTTI ed il suo stesso oggetto sociale, fanno sì che la Società assuma una 
specifica responsabilità, anche etica, nei confronti dei propri committenti pubblici. 
Per attuare e rispettare al meglio l’impegno etico nei confronti dei committenti pubblici, GUIDOTTI si impegna 
ed effettivamente garantisce: 
- di partecipare con la massima correttezza alle gare pubbliche; 
- di non porre in essere nessuna condotta che possa alterare il corretto svolgimento delle gare. 
28 
E’ fatto divieto assoluto di corrispondere denari, regalie o dispensare altre forme di benefici. Si richiama 
espressamente quanto già sancito nei principi etici generali. 
VII.5       Responsabilità nei confronti dei fornitori e dei consulenti 
GUIDOTTI imposta le relazioni con i fornitori assumendo come obiettivo non solo la competitività delle loro 
prestazioni, ma la concessione delle pari opportunità, la correttezza, l’imparzialità e l’equità. 
La Società imposta le relazioni con i consulenti assumendo come obiettivo la qualità delle loro prestazioni, 
l’assenza di incompatibilità, l’assenza di conflitti di interessi, il rispetto delle leggi, del presente Codice Etico 
e di quelli di Confindustria e Farmindustria. 
GUIDOTTI si impegna a sviluppare con i fornitori ed i consulenti rapporti di cooperazione fondati su una 
comunicazione rivolta allo scambio di competenze e informazioni.  
VII.6       Criteri di selezione e qualificazione dei fornitori e dei consulenti 
I criteri di selezione dei fornitori e dei consulenti sono basati sulla valutazione dei livelli di qualità, della loro 
idoneità tecnico professionale e della loro affidabilità ed onorabilità etica. 
Nel processo di selezione non sono ammesse ed accettate pressioni indebite, finalizzate a favorire un 
fornitore o un consulente piuttosto che un altro e tali da minare la credibilità e la fiducia che il mercato ripone 
nella Società per quel che concerne la trasparenza e il rigore nell’applicazione della Legge e delle procedure 
aziendali. 
VIII.       Norme di comportamento 
VIII.1       Principi e norme di comportamento per i componenti degli Organi Sociali 
Gli Organi Sociali di GUIDOTTI, nella consapevolezza delle loro responsabilità, oltre che nel rispetto di ogni 
previsione di legge, astrattamente applicabile all'attività sociale, della normativa vigente e dello Statuto, sono 
tenuti all’osservanza delle previsioni del presente Codice Etico, informando la propria attività volta alla 
crescita della Società e al perseguimento del profitto ai valori di onestà, integrità, lealtà, correttezza, rispetto 
delle persone e delle regole, nonché collaborazione con gli altri vertici della Struttura. 
Il Consiglio di Amministrazione deve condurre l'attività della Società nel perseguimento degli obiettivi primari 
della tutela della salute dei pazienti, della cura il più possibile efficace e sicura delle loro patologie – anche 
grazie alla erogazione di prestazioni altamente specializzate - del rispetto della loro dignità, nonché della loro 
libertà di autodeterminazione e consenso nella sottoposizione a qualsiasi profilassi terapeutica, offrendo 
29 
farmaci all’avanguardia di sicura affidabilità e primaria qualità; tali obiettivi, cui deve essere subordinato il 
perseguimento del profitto societario, sono attuati mediante l’ausilio di personale tecnicamente preparato e 
costantemente proteso al rispetto dei valori etici, così come codificati nel presente Codice.  
In ogni caso, è preciso compito di tutti gli Organi Sociali quello di promuovere l’immagine e il prestigio di 
GUIDOTTI, nel pieno rispetto ed avendo quali punti di riferimento i menzionati obiettivi. 
Ai componenti degli Organi Sociali ed, in particolare, agli Amministratori, alla luce della delicatezza e 
centralità del ruolo rivestito, è richiesto: 
● di tenere un comportamento ispirato ad autonomia, indipendenza e correttezza con le Istituzioni 
Pubbliche in generale, le Autorità Regolatorie e di Controllo, con i soggetti privati, le associazioni 
economiche, le forze politiche, nonché con ogni altro operatore nazionale ed internazionale; 
● di tenere un comportamento ispirato ad integrità, lealtà e senso di responsabilità nei confronti della 
Società; 
● di garantire una partecipazione assidua ed informata alle proprie adunanze ed attività; 
● di assicurare la condivisione della mission aziendale e l’esercizio dello spirito critico, al fine di 
garantire un contributo personale significativo nella consapevolezza del ruolo rivestito; 
● di valutare le situazioni di conflitto d'interesse – proprio, nonché di familiari e congiunti - o di 
incompatibilità di funzioni, incarichi o posizioni all'esterno e all'interno della Società, astenendosi dal 
compiere atti in situazioni di conflitto di interessi nell'ambito della propria attività; 
● di fare un uso riservato delle informazioni di cui vengono a conoscenza per ragioni d'ufficio, evitando 
di avvalersi della loro posizione per ottenere vantaggi personali, sia diretti che indiretti. Ogni attività 
di comunicazione verso l'esterno deve rispettare le leggi e le pratiche di condotta e deve essere atta 
a salvaguardare le informazioni sensibili e di segreto industriale; 
● di rispettare, per quanto di propria competenza e nei limiti delle proprie responsabilità, le norme di 
comportamento dettate per il Personale di GUIDOTTI di cui al successivo paragrafo. 
E’ espressamente vietato agli Amministratori, direttamente o per interposta persona, offrire, promettere, o 
dare denaro o altra utilità ai dipendenti della Società affinché compiano un atto in violazione degli obblighi 
inerenti al loro ufficio (es. al fine di falsificare i bilanci societari). 
E’ altresì vietato, direttamente o per interposta persona, sollecitare o ricevere denaro o altra utilità per 
compiere od omettere un atto in violazione dei loro doveri di fedeltà.  
VIII.1.a)      Tutela del capitale sociale e dei creditori 
Gli Organi Sociali di GUIDOTTI sono tenuti a: 
30 
● mantenere un comportamento corretto, trasparente e collaborativo, nel rispetto delle norme di 
legge e delle procedure aziendali interne, in tutte le attività finalizzate alla formazione del bilancio e 
delle altre comunicazioni sociali previste dalla legge e dirette al socio Unico o al pubblico, al fine di 
fornire un’informazione veritiera e corretta sulla situazione economica, patrimoniale e finanziaria 
della Società; 
● osservare rigorosamente le norme poste dalla legge a tutela dell’integrità ed effettività del capitale 
sociale (ad es.: fusioni, scissioni, acquisizioni di Aziende, ripartizione di utili e riserve, ecc.) e ad agire 
sempre nel rispetto delle procedure interne aziendali, che su tali norme si fondano, al fine di non 
ledere le garanzie dei creditori e dei terzi in genere; 
● condurre eventuali operazioni di liquidazione della Società avendo riguardo al preminente interesse 
dei creditori sociali; è pertanto vietato distrarre i beni sociali dalla loro destinazione ai creditori, 
distribuendoli ai soci prima del pagamento dei creditori aventi diritto, ovvero dell’accantonamento 
delle somme necessarie a soddisfarli. 
Inoltre GUIDOTTI assicura il regolare funzionamento dei propri organi sociali, garantendo ed agevolando ogni 
forma di controllo sulla gestione sociale prevista dalla legge nonché, la libera e corretta formazione della 
volontà assembleare; è dunque imposto il rigoroso rispetto delle procedure interne predisposte a tal fine 
dalla Società e/o, comunque, l’adozione di comportamenti coerenti con tale principio. 
In particolare con riferimento alla formazione del bilancio, GUIDOTTI considera la veridicità, correttezza e 
trasparenza della contabilità, dei bilanci, delle relazioni e delle altre comunicazioni sociali previste dalla legge 
e dirette ai soci o al pubblico, principio essenziale nella condotta degli affari e garanzia di equa competizione. 
Ciò esige che siano approfondite la validità, l’accuratezza, la completezza delle informazioni di base per le 
registrazioni nella contabilità. 
Conseguentemente, non è consentito alcun occultamento di informazioni né alcuna rappresentazione 
parziale o fuorviante dei dati economici, patrimoniali e finanziari da parte del management e dei soggetti 
sottoposti alla loro direzione e controllo.  
Per ogni operazione è comunque conservata un’adeguata documentazione di supporto dell’attività svolta in 
modo da consentire: 
● l’agevole registrazione contabile; 
● l’individuazione dei diversi livelli di responsabilità; 
● la ricostruzione accurata dell’operazione anche per ridurre la probabilità di errori interpretativi. 
Ogni trascuratezza, omissione o falsificazione di cui gli organi sociali dovessero venire a conoscenza deve 
essere prontamente riferita all’OdV. 
31 
VIII.2       Principi e norme di comportamento per il Personale 
Il Personale deve informare la propria condotta, sia nei rapporti interni che esterni, alla normativa vigente, 
al Codice Deontologico di FARMINDUSTRIA, nonché ai principi espressi nel presente Codice Etico, oltre che 
alle norme di comportamento di seguito indicate, nel rispetto delle procedure aziendali vigenti. 
In particolare alla Dirigenza aziendale è richiesto: 
● un comportamento ispirato ad integrità, lealtà e senso di responsabilità nei confronti della Società; 
● di rappresentare con il proprio comportamento un esempio per i propri dipendenti; 
● di conoscere e rispettare scrupolosamente le previsioni di natura normativa, regolamentare e 
disciplinare emanate nel settore farmaceutico e sanitario; 
● il rispetto delle leggi aventi ad oggetto la corretta e trasparente gestione societaria; 
● di indirizzare i dipendenti all’osservanza del Codice Etico; 
● di operare affinché i dipendenti abbiano sempre ben presenti i principi del Codice Etico nella 
consapevolezza che la loro osservanza costituisce parte integrante della prestazione di lavoro. 
È espressamente vietato alla Dirigenza, direttamente o per interposta persona, offrire, promettere o 
consegnare denaro o altra utilità ai propri sottoposti gerarchici perché pongano in essere od omettano un 
atto in violazione dei loro doveri d’ufficio o in violazione dei loro obblighi di fedeltà alla Società. 
È legittima da parte della Dirigenza la manifestazione di posizioni divergenti rispetto a quelle degli Organi 
Sociali, purché ciò sia esclusivamente funzionale all’esigenza di migliorare la qualità delle prestazioni offerte. 
Le informazioni ricevute per ragioni dell’Ufficio sono considerate riservate e ne è vietato ogni uso non 
derivante dall’espletamento istituzionale delle funzioni. 
Alla Direzione Medico Scientifica è inoltre richiesto: 
● l’approntamento di direttive nei confronti dei subordinati volte al raggiungimento degli obiettivi 
propri del settore avendo sempre cura di privilegiare l’aspetto scientifico su quello promozionale, 
con particolare riferimento alla corretta divulgazione delle conoscenze medico scientifiche sui 
farmaci dell’Azienda; 
● l’adeguata e costante informazione sulle leggi sanitarie vigenti e sulle direttive, protocolli e discipline 
divulgati da FARMINDUSTRIA ed EFPIA . 
● la verifica costante circa la preparazione del personale medico che opera presso la Società; 
● la verifica costante circa il rispetto delle esigenze di tutela della salute dei pazienti; 
● di evitare qualsiasi forma di ingerenza, interferenza o condizionamento nell'ambito della 
programmazione e/o definizione dei contenuti delle attività di erogazione di formazione E.C.M. nel 
32 
settore della salute, eventualmente sponsorizzate dalla Società; 
● di evitare qualsiasi forma di ingerenza, interferenza o condizionamento nella definizione dei 
contenuti di pubblicazioni tecnico-scientifiche, eventualmente utilizzate dalla Società nell'ambito 
dell'attività di informazione scientifico farmaceutica; 
● di garantire che la pubblicizzazione delle specialità medicinali commercializzate dalla Società rispetti 
le prescrizioni di natura normativa, regolamentare e deontologica in materia. 
Con preciso riferimento al rispetto ed all’efficace attuazione del Codice Etico, il Personale, complessivamente 
considerato, deve comunque: 
● astenersi dal porre in essere comportamenti contrari alle norme dettate dal Codice Etico; 
● evitare di porre in essere, originare o concorrere nella realizzazione di comportamenti idonei ad 
integrare le fattispecie di reato richiamate nel Decreto; 
● dare ausilio all'Organismo di Vigilanza nel corso delle attività di verifica e vigilanza da questi 
espletate, fornendo le informazioni, i dati e le notizie da esso richieste; 
● effettuare nei confronti dell'OdV le comunicazioni previste dal presente Codice; 
● segnalare all'OdV eventuali disfunzioni o violazioni del Codice Etico, nel rispetto di quanto previsto 
nel presente Codice. 
Ogni dipendente dell’Azienda ha comunque la responsabilità di acquisire la conoscenza delle leggi e dei 
regolamenti che riguardano i propri compiti in modo da riconoscere i potenziali rischi ed in tal caso chiedere 
supporto alle funzioni aziendali competenti. 
Il Personale può chiedere in qualunque momento delucidazioni all’OdV, sia per iscritto, che verbalmente, in 
ordine alla corretta interpretazione del Codice Etico o degli altri protocolli, sulla legittimità di concreti 
comportamenti o condotte, più in generale sulla conformità di determinati comportamenti al Codice Etico. 
Il Personale è comunque obbligato a rispettare i principi e le norme di comportamento di seguito esplicate. 
VIII.2.a)      Conflitto di interessi 
Il Personale deve evitare di porre in essere o agevolare operazioni in conflitto d’interessi – effettivo o 
potenziale – con la Società, nonché qualunque attività che possa interferire con la capacità di assumere in 
modo imparziale decisioni nell’interesse della Società; tanto, nel rispetto delle norme del presente Codice. 
Il Personale è obbligato a rendere nota agli Organi competenti, in aderenza alle previsioni stabilite nel 
Modello, la presenza di qualunque, seppur eventuale, interesse, proprio o di terzi, nell’ambito di 
un’operazione nel quale risulti coinvolto. Dette comunicazioni dovranno essere precise e dovranno 
specificare la natura, i termini e l’origine del vantaggio. In attesa delle decisioni societarie sul punto, gli 
33 
interessati si asterranno dal compiere qualsiasi operazione. 
VIII.2.b)      Rapporti con le Pubbliche Autorità nel contrasto alla corruzione  
Tutti i rapporti intercorrenti con soggetti qualificabili come pubblici ufficiali, persone politicamente esposte, 
loro familiari e comunque persone strettamente e notoriamente legate ad essi, Incaricati di pubblico servizio, 
nonché qualunque soggetto appartenente alla Pubblica Amministrazione devono essere condotti nel pieno 
rispetto delle leggi e delle norme vigenti, oltre che del presente Codice Etico, al fine di assicurare l'assoluta 
legittimità dell'operato della Società. 
I rapporti con le Istituzioni Pubbliche sono riservati esclusivamente alle funzioni e alle responsabilità a ciò 
deputate in forza di specifiche deleghe o procure. 
GUIDOTTI vieta al Personale di accettare, offrire o promettere, anche indirettamente, denaro, doni, beni, 
servizi, prestazioni o favori (anche in termini di opportunità di impiego o a mezzo di attività - anche 
commerciali - direttamente o indirettamente riconducibili al dipendente) in relazione a rapporti intrattenuti 
con pubblici ufficiali, incaricati di pubblico servizio, con le "persone politicamente esposte", con i loro 
familiari e comunque con le persone strettamente e notoriamente legate ad esse, volti ad influenzare le loro 
decisioni, in vista di trattamenti più favorevoli o prestazioni indebite o per qualsiasi altra finalità. 
È vietato ogni comportamento che sia in qualsiasi modo diretto a promettere o dare al pubblico ufficiale o 
all’incaricato di pubblico servizio, alle persone politicamente esposte, ai loro familiari e comunque alle 
persone strettamente e notoriamente legate ad essi, denaro o altra utilità al fine di indurlo a compiere un 
atto del suo ufficio per ottenere un vantaggio per sé o per l’Azienda. 
In particolare, sono espressamente vietati i seguenti comportamenti: 
● corrispondere, offrire, o promettere, direttamente o indirettamente, pagamenti e benefici materiali 
di qualsiasi entità a pubblici ufficiali o incaricati di pubblico servizio, alle persone politicamente 
esposte, ai loro familiari e comunque alle persone strettamente e notoriamente legate ad esse, per 
compensare l’esercizio delle loro funzioni pubblicistiche e/o remunerarli per l’omissione di un atto 
del loro ufficio o per l’agire contrario ai loro doveri istituzionali; 
● raccogliere e quindi esaudire richieste di denaro, favori, utilità da soggetti, persone fisiche o 
giuridiche che intendono entrare in rapporti di affari con la Società nonché da qualunque soggetto 
appartenente alla Pubblica Amministrazione, dalle persone politicamente esposte, dai loro familiari 
e comunque dalle persone strettamente e notoriamente legate ad esse. 
Eventuali richieste o offerte di denaro, di doni (ad eccezione di quelli di modico valore, per tali intendendosi 
quelli d'uso, così come interpretabili da un osservatore imparziale), di favori di qualunque tipo, inoltrate o 
34 
ricevute dal Personale, devono essere tempestivamente portate a conoscenza del proprio superiore 
gerarchico e dell'Organismo di Vigilanza. 
Omaggi e atti di cortesia verso pubblici ufficiali o pubblici dipendenti sono consentiti solo quando, essendo 
di modico valore, non compromettano in alcun modo l'integrità e l'indipendenza delle parti e non possano 
essere interpretati come strumento per ottenere vantaggi in modo improprio. 
Nei rapporti con la Pubblica Amministrazione e/o con enti direttamente o indirettamente controllati dalla 
Pubblica Amministrazione, il dipendente o la funzione che, in virtù delle mansioni svolte o dei poteri 
attribuiti, ponga in essere richieste, gestione e/o amministrazione di contributi, sovvenzioni, finanziamenti, 
rimborsi provenienti dallo Stato o da altro Ente Pubblico, è tenuto ad esercitare i propri poteri 
esclusivamente ai fini per cui sono stati conferiti, ad avvalersi delle altre funzioni previste dalle procedure 
aziendali, a mantenere una documentazione accurata di ogni operazione che assicuri la massima trasparenza 
e chiarezza degli accordi e delle relative movimentazioni di denaro. 
In ogni caso, nel corso di una trattativa o di qualsivoglia altro rapporto con la Pubblica Amministrazione, il 
Personale deve astenersi dall'intraprendere, direttamente o indirettamente azioni volte a: 
● proporre opportunità di impiego e/o commerciali dalle quali possano derivare vantaggi, per sé o per 
altri, ai dipendenti della P.A. o ai loro parenti o affini; 
● sollecitare o ottenere informazioni riservate che possano compromettere l'integrità o la reputazione 
di entrambe le parti. 
Nel caso di indagini, ispezioni o richieste della Pubblica Autorità, il Personale è tenuto ad assicurare la dovuta 
collaborazione. 
Fermi restando tutti gli obblighi imposti dalla vigente normativa, il Personale si asterrà, nel corso di trattative 
d’affari, di richieste o di rapporti commerciali con le Istituzioni, con i pubblici funzionari, con le persone 
politicamente esposte, con i loro familiari e con le persone strettamente legati ad esse, dall’intraprendere le 
seguenti azioni:  
- esaminare o proporre opportunità di impiego e/o commerciali che possano avvantaggiare dipendenti 
delle istituzioni o pubblici funzionari a titolo personale; 
- offrire o in alcun modo fornire, accettare o incoraggiare omaggi, favori o pratiche commerciali o 
comportamentali che non siano improntati alla più aperta trasparenza, correttezza e lealtà e che in 
ogni caso non siano conformi alla normativa vigente; 
- sollecitare o ottenere informazioni riservate che possano compromettere l’integrità o la reputazione 
delle parti o che comunque violino le procedure di evidenza pubblica attivate nell’intrattenimento 
dei rapporti con la P.A. 
35 
VIII.2.c)      Rapporti tra privati nel contrasto alla corruzione  
È fatto divieto al Personale di sollecitare, accettare la promessa o ricevere, direttamente o per interposta 
persona, denaro o altra utilità non dovuta, di qualsiasi genere, da un privato (es. fornitori, clienti, agenzie, 
partner commerciali, consulenti, ma anche Amministratori o altri dipendenti della Società ad esempio propri 
superiori gerarchici, ecc.) per compiere o per omettere un atto del proprio ufficio, in violazione dei propri 
obblighi professionali e di fedeltà. Il divieto è assoluto e riguarda vantaggi di qualsiasi natura siano essi per 
la Società e/o per sé stessi e/o per terzi. È vietato anche solo l’accordo a prescindere dal fatto che l’atto in 
violazione dei propri doveri d’ufficio venga effettivamente omesso o compiuto. 
Del pari, è vietato al Personale, direttamente o per interposta persona, offrire, promettere o corrispondere 
denaro o altra utilità non dovuta, sia economica che di qualsiasi altra natura, a privati (es. fornitori, clienti, 
agenzie, partner commerciali, consulenti, ma anche altri dipendenti della Società ad esempio propri 
sottoposti gerarchici, ecc.) per influenzare il compimento o l’omissione di un atto del suo ufficio. Il divieto è 
assoluto e riguarda vantaggi di qualsiasi natura siano essi per la Società e/o per sé stessi e/o per terzi. 
In particolare, nei rapporti fra soggetti privati e nei rapporti tra dipendenti, è vietato: 
- sollecitare o ricevere, direttamente, o tramite un intermediario, un indebito vantaggio di qualsiasi 
natura, ovvero accettare la promessa di tale vantaggio, per sé o per un terzo, nello svolgimento di 
funzioni direttive o lavorative di qualsiasi tipo per conto della Società, al fine di compiere od omettere 
un atto in violazione degli obblighi inerenti al proprio ufficio o degli obblighi di fedeltà in generale; 
- promettere, offrire o concedere, direttamente o tramite un intermediario, un indebito vantaggio di 
qualsiasi natura a soggetti che svolgono funzioni direttive o lavorative di qualsiasi tipo all’interno 
della società o per conto di un'entità del settore privato, affinché compiano o omettano un atto in 
violazione di un dovere. 
È possibile elargire/accettare regali di modico valore, purché nel rispetto delle procedure aziendali e laddove 
la condotta non sia finalizzata ad influenzare il ricevente. 
VIII.2.d)      Rapporti con fornitori e consulenti 
Il Personale deve improntare i rapporti con i fornitori e con i consulenti alla massima correttezza e trasparenza 
nel rispetto delle leggi e delle norme vigenti, oltre che del presente Codice Etico, nonché delle procedure 
interne con particolare riferimento a quelle in tema di acquisti e selezione dei fornitori. 
In particolare, quanto ai rapporti di appalto, di approvvigionamento ed in genere di forniture di beni o servizi 
è fatto obbligo al Personale di: 
● osservare le procedure interne per la selezione e gestione dei rapporti con i fornitori e con i 
36 
consulenti; 
● non precludere ad alcuna azienda fornitrice in possesso dei requisiti richiesti la possibilità di 
competere per aggiudicarsi una fornitura dell’Azienda adottando nella selezione criteri di 
valutazione oggettivi secondo modalità dichiarate e trasparenti; 
● ottenere la collaborazione dei fornitori nell’assicurare costantemente il soddisfacimento delle 
esigenze dei clienti dell’Azienda in termini di qualità, costo e tempi di consegna; 
● utilizzare nella misura maggiore possibile, nel rispetto delle leggi vigenti, prodotti e servizi forniti da 
Imprese del Gruppo a condizioni competitive; 
● osservare e far osservare le condizioni contrattualmente previste; 
● mantenere un dialogo franco con i fornitori e i consulenti; 
● portare a conoscenza dei propri superiori gerarchici problemi insorti con i fornitori e i consulenti. 
I Destinatari, ed in generale, tutti i soggetti che effettuano qualsiasi acquisto di beni e/o servizi, intendendosi 
per essi anche le consulenze esterne, per conto della Società, devono agire nel rispetto dei principi di 
correttezza, economicità, qualità e liceità ed operare con la diligenza del buon padre di famiglia. 
Allo scopo di garantire il rispetto di tali principi etici, i criteri per la scelta dei fornitori e consulenti sono 
oggettivi e trasparenti. Tale scelta, nel rispetto delle leggi vigenti e delle procedure adottate, viene compiuta 
sulla base di valutazioni oggettive relative, all’onorabilità etico professionale, all’affidabilità economico-
finanziaria, alla competitività, alla qualità delle prestazioni erogate e/o dei servizi offerti ed alle condizioni 
economiche praticate. 
Il fornitore sarà scelto anche in considerazione della capacità di garantire il rispetto del presente Codice Etico; 
l’attuazione dei sistemi di qualità aziendali adeguati; la disponibilità di idonei mezzi e strutture organizzative. 
Il Personale deve garantire il rispetto delle procedure aziendali aventi ad oggetto i criteri di selezione di 
consulenti e fornitori, la disciplina dei rapporti con i consulenti mediante apposito contratto scritto, l’acquisto 
delle forniture mediante ordine di acquisto, nonché in generale la tracciatura e documentazione di tali 
processi aziendali.  
VIII.2.e)      Rapporti con i clienti 
Il Personale deve improntare i rapporti con i clienti (es. farmacisti, operatori sanitari, grossisti, enti ed 
istituzioni sanitarie) ed i fornitori alla massima correttezza e trasparenza nel rispetto delle leggi e delle norme 
vigenti, oltre che del presente Codice Etico. 
37 
In particolare, quanto ai rapporti con i clienti, è fatto obbligo ai dipendenti di: 
● osservare le procedure interne per la gestione dei rapporti con i clienti; 
● fornire accurate ed esaurienti informazioni circa prodotti e servizi in modo che il cliente possa 
assumere decisioni consapevoli; 
● attenersi a verità nelle comunicazioni pubblicitarie o di altro genere. 
VIII.2.f)      L’informazione scientifica diretta 
(a)   Principi generali 
Il Personale è tenuto al rispetto della normativa vigente, ed in particolare al rispetto delle prescrizioni 
contenute nel D. Lgs. 219/2006, nel Codice Deontologico e nelle Linee Guida relative alle attività di 
informazione scientifica di FARMINDUSTRIA, nelle procedure aziendali vigenti, con particolare riguardo 
all’informazione scientifica e alle iniziative promozionali aventi ad oggetto i prodotti di GUIDOTTI. 
L'Azienda è responsabile dell'informazione e delle azioni promozionali svolte sui propri prodotti e su quelli 
di cui detiene la concessione di vendita, anche se ciò è stato predisposto e/o svolto da terzi (consulenti, 
agenti, agenzie etc). 
Il Personale deve verificare che i contenuti dell’informazione siano sempre documentati e documentabili e 
che non vi siano affermazioni esagerate, asserzioni universali e iperboliche, confronti non dimostrabili e privi 
di un’evidente base oggettiva. 
Al Personale è fatto divieto di utilizzare fax, e-mail, sistemi automatici di chiamata ed altri mezzi elettronici 
di comunicazione ai fini della diffusione del materiale promozionale approvato dall’AIFA, ad eccezione (i) del 
caso in cui sia stato preventivamente acquisito il consenso documentabile del medico destinatario del 
materiale stesso, nonché (ii) qualora sopravvengano contingenze di carattere emergenziale, che determinino 
la necessità di limitare/escludere i contatti fisici interpersonali. 
(b)   L’informazione verbale diretta al medico 
Gli Informatori Scientifici del Farmaco (I.S.F. d’ora innanzi) devono presentarsi agli operatori sanitari 
qualificandosi nella propria funzione. 
Gli I.S.F. non devono esercitare professioni sanitarie o parasanitarie, o comunque aventi attinenza con 
l'utilizzazione del farmaco, anche se non remunerate, né alcuna altra attività continuativa che comporti il 
rapporto di lavoro subordinato. 
La Società si impegna a mettere in grado, così come mette effettivamente in grado, gli I.S.F. di fornire 
all'operatore sanitario quelle informazioni sulle proprietà e caratteristiche del farmaco stesso che 
consentano una corretta applicazione terapeutica. 
La Società si impegna a mettere in grado, così come mette effettivamente in grado, gli I.S.F. di raccogliere le 
38 
informazioni inerenti ai propri farmaci, onde assicurare la più approfondita conoscenza dei prodotti 
commercializzati dall’Azienda. 
La Società pone particolare attenzione agli aspetti relativi alla sicurezza dei farmaci e si impegna a mettere 
in grado, così come mette effettivamente in grado, gli I.S.F. di informare sempre e dettagliatamente il medico 
nei casi in cui l’utilizzo del farmaco è sconsigliato o controindicato. 
L'informatore scientifico, nello svolgimento della sua attività, è tenuto a verificare ed adoperarsi per 
assicurare la reperibilità dei prodotti dell’Azienda nelle farmacie ed in qualsiasi altro punto di distribuzione. 
(c)   Il materiale informativo 
GUIDOTTI assicura l'autonomia, l'indipendenza e l'alta levatura scientifica delle pubblicazioni specialistiche 
utilizzate nell'ambito dell'attività di informazione scientifico-farmaceutica. 
A tal fine, al Personale è espressamente vietata qualsiasi forma di condizionamento, interpolazione, 
manipolazione che possa, anche solo astrattamente, compromettere l'indipendenza e l'obiettività scientifica 
dei contenuti delle pubblicazioni specialistiche, utilizzate come materiale informativo. 
Il materiale informativo avente ad oggetto i farmaci messi in commercio da GUIDOTTI, predisposto ed 
utilizzato dalla Società nell'ambito dell'attività di informazione scientifica presso medici, deve fare 
riferimento alla documentazione ufficiale fornita dall'AIFA all'atto della registrazione dei prodotti, ovvero a 
quella successivamente approvata dalla stessa Agenzia in conformità alle norme di legge vigenti in materia.  
Laddove l'attività di informazione venga effettuata avvalendosi di supporti di natura informatica, elettronica 
o telefonica, anche tramite terzi qualificati, dovranno essere pienamente rispettate le medesime previsioni 
normative individuate dalla legge vigente e dal Codice deontologico di FARMINDUSTRIA in materia di 
informazione scientifica. 
A prescindere dall'autorizzazione ministeriale, non sono comunque ammesse affermazioni onnicomprensive 
quali "farmaco di elezione", "assolutamente innocuo" o "perfettamente tollerato" e "simili" e non si deve 
asserire categoricamente che un prodotto è privo di effetti collaterali o rischi di tossicità. Non devono essere, 
inoltre, sottaciuti eventuali effetti collaterali o rischi di tossicità delle specialità medicinali commercializzate. 
Ancora, le citazioni scientifiche devono riflettere accuratamente il significato che intendeva attribuirgli 
l'Autore. I testi, le tabelle e le altre illustrazioni tratte da riviste mediche o da opere scientifiche devono 
essere riprodotti integralmente e fedelmente, con l'indicazione esatta della fonte. Non sono consentite 
citazioni che, avulse dal contesto da cui sono tratte, possono risultare parziali e/o contraddittorie rispetto 
agli intendimenti dell'autore.  
Qualora GUIDOTTI assicuri in altro modo o programmi la pubblicazione di materiale informativo su riviste, è 
espressamente vietato al Personale presentare tale materiale quale materiale editoriale indipendente. 
I materiali relativi a medicinali ed al loro uso, aventi o meno natura promozionale, sponsorizzati da una 
società, devono chiaramente indicare che sono stati sponsorizzati da quella società. 
39 
(d)   Il materiale promozionale 
Nel quadro dell'attività di informazione scientifica e presentazione dei medicinali svolta presso medici o 
farmacisti, è vietato concedere, offrire o promettere premi, vantaggi pecuniari o in natura. 
Il materiale promozionale sponsorizzato da GUIDOTTI e riguardante i farmaci e/o il loro uso dovrà avere 
valore trascurabile, dovrà essere non fungibile e comunque collegabile all'attività espletata dal medico e dal 
farmacista. Su tale materiale dovrà, inoltre, essere indicato chiaramente il nome della Società e/o il prodotto 
sponsorizzato. 
È vietata l'offerta di incentivi di tipo economico finalizzati a compensare il tempo sottratto dagli operatori 
sanitari alla loro normale attività professionale e dedicato alla partecipazione a manifestazioni congressuali. 
Il materiale promozionale destinato ai medici ed ai farmacisti è acquistato direttamente dalla Società a livello 
centrale, così come previsto dalle specifiche procedure aziendali. 
(e)   L’aggiornamento professionale e la collaborazione scientifica 
È consentito cedere, a titolo gratuito, materiale informativo di consultazione scientifica o di lavoro non 
specificatamente attinente al medicinale, purché si tratti di iniziative ad alto valore scientifico, finalizzate a 
qualificare le prestazioni terapeutiche. La distribuzione di tale materiale potrà avvenire solo in favore delle 
strutture sanitarie pubbliche ad eccezione del materiale avente un valore percepito trascurabile, ovvero 
inferiore ai 25,00 Euro, che potrà quindi essere distribuito direttamente al medico. Tale materiale è 
comunque acquistato dalla Società a livello centrale, così come previsto dalle specifiche procedure aziendali. 
Per quanto concerne donazioni, comodati d’uso e atti di liberalità aventi ad oggetto strumentazioni 
strettamente inerenti la professione medica, queste possono essere effettuate solo a favore di istituti 
universitari, ospedali e case di cura nel rispetto delle procedure amministrative dell’Ente. 
Al di fuori dell’ambito delle sperimentazioni cliniche non sono consentite nei confronti delle sopracitate 
strutture donazioni o comodati d’uso aventi ad oggetto strumentazioni fungibili - con modalità d’uso diverse 
o alternative rispetto al fine diagnostico o terapeutico - quali smartphone, tablet o similari, da destinare ai 
medici per uso personale al di fuori delle strutture o da cedere ai pazienti. 
(f)   La pubblicità delle specialità medicinali 
GUIDOTTI esige il rispetto della normativa e della regolamentazione in materia di pubblicità dei farmaci. 
È categoricamente vietata al Personale qualsiasi forma di pubblicità o sollecitazione alla pubblicità, rivolta al 
pubblico, in forma diretta o indiretta, di specialità farmaceutiche soggette ad obbligo di prescrizione. 
Per quanto concerne la pubblicità dei farmaci OTC verso il pubblico, il Personale  deve garantire che 
comprenda la denominazione del medicinale e quella del principio attivo, nonché le indicazioni necessarie 
40 
per un uso corretto con l’invito a leggere il foglio illustrativo.  
La pubblicità di medicinali verso il pubblico deve, inoltre, essere evidente e trasparente. 
Per quanto concerne la pubblicità su giornali e riviste, GUIDOTTI si attiene alla regola della trasparenza, 
garantendo la separazione tra informazione e pubblicità e assicurando al lettore l’immediata riconoscibilità 
del messaggio promozionale, in qualunque sua forma, sia essa redazionale o tabellare. 
(g)   I campioni gratuiti 
I campioni gratuiti di un medicinale per uso umano possono essere rimessi solo ai medici autorizzati a 
prescriverlo e devono essere consegnati esclusivamente per il tramite degli Informatori scientifici, previa 
richiesta scritta del medico recante data, timbro e firma dello stesso. 
Gli ISF possono consegnare a ciascun medico 2 campioni a visita per ogni dosaggio o forma farmaceutica di 
un medicinale, esclusivamente nei 18 mesi successivi alla data di prima commercializzazione del prodotto ed 
entro il limite massimo di 8 campioni complessivi per ogni forma o dosaggio. Potranno inoltre essere 
consegnati non più di 4 campioni a visita entro il limite massimo di 10 campioni all’anno scelti nell’ambito del 
listino aziendale dei medicinali in commercio da più di 18 mesi. 
Restano ferme le altre previsioni di cui all’art. 125 del Decreto Legislativo n. 219/2006. 
VIII.2.g)      Manifestazioni congressuali, visite ai laboratori aziendali, corsi di aggiornamento e 
investigator meetings 
(a)   Principi generali 
Il Personale deve rispettare la normativa vigente, nonché le previsioni del Codice Deontologico di 
FARMINDUSTRIA e delle procedure aziendali vigenti, nell'ambito di convegni, congressi e riunioni scientifiche 
su tematiche comunque attinenti all'impiego dei medicinali, corsi di aggiornamento, visite ai laboratori, 
investigator meetings, che rappresentano occasione di incontro tra industria ed operatori sanitari e che sono 
rivolte ad una pluralità di partecipanti. 
Il Personale, nell'invitare un medico ad un convegno o ad un congresso, deve acquisire, contestualmente 
all'adesione dello stesso a partecipare all'evento congressuale, anche il consenso espresso del medico al 
trattamento dei suoi dati personali (costituiti dal nominativo, dall'indicazione della specializzazione 
conseguita, dalla segnalata ottemperanza alle vigente normativa sull’obbligo di comunicazione alle strutture 
sanitarie di appartenenza della propria parte